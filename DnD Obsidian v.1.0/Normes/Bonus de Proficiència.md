# Bonus de Proficiència

Els personatges tenen un bonus de proficiència determinat pel seu nivell. Els monstres també tenen aquest bonus, que està incorporat en els seus blocs d'estadístiques. El bonus s'usa en les normes de controls d'habilitat, salvaments, i tirs d'atac.

El teu bonus de proficiència no pot ser afegit a una sola tirada o a un altre nombre més d'un cop. Per exemple, si dos normes diferents diuen que pots afegir el teu bonus de proficiència a un salvament de Saviesa, igualment l'afegeixes només una vegada quan fas el salvament.

Ocasionalment, el teu bonus de proficiència pot ser multiplicat o dividit (doblat o reduït a la meitat, per exemple) abans d'aplicar-lo. Per exemple, la característica d'*Expertesa* del Murri dobla el bonus de proficiència per certs controls d'habilitat. Si alguna circumstància suggereix que el teu bonus de proficiència s'aplica més d'un cop a la mateixa tirada, només l'afegeixes una vegada i el multipliques o divideixes només una vegada.

Per la mateixa lògica, si una característica o efecte et permet multiplicar el teu bonus de proficiència quan fas un control d'habilitat que normalment no es beneficiaria del teu bonus de proficiència, no afegeixes el bonus al control. Per aquest control el teu bonus de proficiència és 0,ja que multiplicar 0 per qualsevol nombre resulta en 0. Per exemple, si manques de proficiència en la perícia d'Història, no guanyes cap benefici d'una característica que et permet doblar el teu bonus de proficiència quan fas controls d'Intel·ligència (Història).

En general, no multipliques el teu bonus de proficiència per tirs d'atac o salvaments. Si una característica o efecte et permet fer-ho, s'hi apliquen aquestes mateixes normes.