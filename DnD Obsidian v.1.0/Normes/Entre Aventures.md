# Entre Aventures

Entre viatges a masmorres i batalles contra mals ancians, els aventurers necessiten temps per descansar, recuperar-se, i preparar-se per la seva propera aventura. Molts aventurers també usen aquest temps per acomplir altres tasques, com crear armes i armadura, investigar, o gastar el seu or guanyat amb esforç.

En alguns casos, el pas del temps és quelcom que ocorre amb poc soroll o descripció. Quan comenceu una nova aventura, el MJ pot simplement declarar que cert temps ha passat i permetre't descriure en termes generals el que el teu personatge ha estat fent. En altres ocasions, el MJ pot voler mantenir un registre de quant temps ha passat exactament, mentre que esdeveniments més enllà de la teva percepció segueixen en moviment.


## Costos de Vida

Entre aventures, esculls una qualitat de vida particular i pagues el cost de mantenir aquest estil de vida.

Viure un estil particular de vida no té un gran efecte sobre el teu personatge, però el teu estil de vida pot afectar la manera en que et veuen altres individus i grups. Per exemple, quan emprens un estil de vida aristocràtic, et pot ser més fàcil influenciar els nobles de la ciutat que si vius en la pobresa.

## Activitats pel Temps Lliure

Entre aventures, el MJ pot preguntar-te què fa el teu personatge durant el seu temps lliure. Els períodes de temps lliure podenen variar en duració, però cada activitat de temps lliure requereix un cert nombre de dies per completar-ta abans de guanyar cap benefici, i s'han de gastar almenys 8 hores de cada dia en l'activitat per a que conti el dia. No cal que els dies siguin consecutius. Si tens més de la quantitat mínima de dies per gastar, pots seguir fent la mateixa cosa per més temps, o canviar a una altra activitat activitat.

És possible fer activitats de temps lliure diferents de les següents. Si vols que el teu personatge gasti el seu temps lliure executant una activitat no coberta aquí, comenta-ho amb el teu MJ.

### Construir
Pots construir objectes no màgics, incloent equipament d'aventurer i obres d'art. Has de ser proficient amb eines relacionades amb l'objecte que estàs intentant crear (normalment eines d'artesà). També pots necessitar també accés a materials especials o localitzacions necessàries per a crear-ho. Per exemple, algú proficient amb eines de ferrer necessita una forja per a poder construir una espasa o armadura.

Per cada dia de temps lliure que gastis construint, pots construir un o més objectes amb un valor de mercat total que no excedeixi 5 po, i has de gastar matèries primeres que valguin la meitat del seu valor de mercat total. Si quelcom que vols construir té un valor de mercat major a 5 po, progresses cada dia en increments de 5 po fins que arribes al valor de mercat de l'objecte. Per exemple, construir una armadura de plaques (valor de mercat 1,500 po) et costa 300 dies si ho fas tu mateix.

Múltiples personatges poden combinar els seus esforços per a construir un sol objecte, sempre que tots ells tinguin proficiència amb les eines requerides i estiguin treballant junts al mateix lloc. Cada personatge contribueix un valor de 5 po en esforç per cada dia gastat ajudant a construir l'objecte. Per exemple, tres personatges amb la proficiència d'eina requerida i les instal·lacions adequades poden construir una armadura de plaques en 100 dies, a un cost total de 750 po.

Mentre construeixes, pots mantenir un estil de vida modest sense haver de pagar 1 po per dia, o un estil de vida comfortable a la meitat del cost normal.

### Exercir una Professió
Pots treballar entre aventures, permetent-te mantenir un estil de vida modest sense haver de pagar 1 po per dia. Aquest benefici dura sempre que continuïs exercint la teva professió.

Si ets un membre d'una organització que et pot proporcionar treball remunreat, com un temple o un gremi de lladres, guanyes suficient per a mantenir un estil de vida comfortable.

Si tens proficiència en l'habilitat d'Actuació i en fas ús durant el teu temps lliure, guanyes suficient per mantenir un estil de vida adinerat.

### Recuperar-te
Pots usar el temps lliure entre aventures per a recuperar-te d'una ferida, malaltia, o verí debilitant.

Després de tres dies de temps lliure gastats recuperant-te, pots fer un salvament de Constitució de CD 15. En un salvament exitós, pots escollir un dels següents resultats:
- Acabar amb un efecte sobre tu que t'impedeix recuperar punts vitals.
- Per les proper 24 hores, guanyes avantatge en salvaments contra una malaltia o verí que t'afecti actualment.

### Investigar
El temps entre aventures és una gran oportunitat per investigar, adquirint informació sobre misteris que s'han desplegat en el transcurs de la campanya. La investigació pot incloure estudiar minuciosament llibrots polsosos i pergamins decrèpits en una biblioteca o pagar begudes als locals per extreure rumors i tafaneries dels seus llavis.

Quan inicies la teva recerca, el MJ determina si la informació està disponible, quants dies de temps lliure tardaràs en trobar-la, i si hi ha restriccions a la teva recerca (com necessitar trobar un individu, volum, o lloc específic). El MM també et pot requerir fer un o més controls d'habilitat, com un control d'Intel·ligència (Investigació) per trobar pistes que apuntin cap a la informació que busques, o un control de Carisma (Persuasió) per assegurar-te l'ajuda d'algú. Un cop es compleixen aquestes condicions, aprens la informació, si està disponible.

Per cada dia de recerca, has de gastar 1 po per cobrir les teves despeses. Aquest cost és a més de les teves despeses normals pel teu estil de vida.

### Entrenar
Pots gastar temps entre aventures aprenent una nova llengua o entrenant amb un set d'eines. El teu MJ et pot permetre opcions d'entrenament addicionals.

Primer, has de trobar un instructor disposat a ensenyar-te. El MM determina quan es tarda, i si es requereixen un o més controls d'habilitat.

L'entrenament dura 250 dies i costa 1 po per dia. Després de gastar el temps i diners requerits, aprens la nova llengua o guanyes proficiència amb la nova eina.

