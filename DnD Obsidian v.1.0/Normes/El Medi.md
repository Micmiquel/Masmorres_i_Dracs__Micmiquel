# El Medi

Degut a la seva naturalesa, aventurar-se implica ficar-se en llocs foscos, perillosos, i plens de misteris que esperen ser explorats. Les normes d'aquesta secció cobreixen algunes de les maneres més importants en que els aventurers interactuen amb el medi en aquests llocs.

## Asfixiar-se
Una criatura pot aguantar la respiració per un nombre de minuts igual a 1 + el seu modificador de Constitució (mínim de 30 segons).

Quan una criatura es queda sense aire o s'està ofegant, pot sobreviure per un nombre de rondes igual al seu modificador de Constitució (mínim de 1 ronda). Al principi del seu proper torn, cau a 0 punts vitals i està morint, i no pot recuperar punts vitals o ser estabilitzada fins poder respirar una altra vegada.

Per exemple, una criatura amb una Constitució de 14 pot aguantar la respiració per 3 minuts. Si es comença a asfixiar, té 2 rondes per trobar aire abans de caure a 0 punts vitals.

## Caure
Una caiguda des d'una gran alçada és un dels perills més comuns als que s'enfronta un aventurer. Al final d'una caiguda, una criatura rep 1d6 dany d'impacte per cada 10 u. que ha caigut, fins a un màxim de 20d6. La criatura cau estirada, a no ser que eviti rebre dany de la caiguda.

## Visió i Llum
Les tasques més fonamentals de l'aventura -adonar-se d'un perill, trobar objectes amagats, donar a un enemic en combat, i dirigir un encanteri, per dir-ne unes poques- es basen de manera molt important en l'habilitat de veure d'un personatge. La foscor i altres efectes que obscureixen la visió poden demostrar ser una nosa important.

Una àrea donada pot ser lleugerament o altament enfosquida. En una àrea **lleugerament enfosquida**, com en llum lleu, boira parcial, o fullatge moderat, les criatures tenen desavantatge en controls de Saviesa (Percepció) que es basen en la vista.

Una àrea **altament enfosquida** -com foscor, boira opaca, o fullatge dens- impedeix la visió totalment. Una criatura sofreix efectivament la condició d'*encegada* quan intenta veure quelcom en aquesta àrea.
La presència o absència de llum en un medi crea tres categories d'il·luminació: llum brillant, llum lleu, i foscor.

La **llum brillant** permet veure amb normalitat a la majoria de criatures. Fins i tot els dies llobregosos proveeixen llum brillant, igual que les torxes, fanals, focs, i altres fonts d'il·luminació dins d'un radi específic.
La **llum lleu**, també anomenada *ombres*, crea una àrea lleugerament enfosquida. Una àrea de llum lleu normalment és una frontera entre una font de llum brillant, com una torxa, i la foscor que l'envolta. La llum suau del crepuscle i l'alba també conta as llum lleu. Una lluna plena particularment brillant podria banyar la terra en llum lleu.
La **foscor** crea una àrea altament enfosquida.
Els personatges s'encaren a la foscor a l'aire lliure de nit (fins i tot en la majoria de nits amb llum de lluna), en els confins d'una masmorra o a cambra subterrània sense llum, o en una àrea de foscor màgica.

### Visió Cega
Una criatura amb visió cega pot percebre el seu voltant sense basar-se en la vista, dins d'un radi específic. Les criatures sense ulls, com els llims, i les criatures amb ecolocalització o sentits potenciats, com els ratpenats i dracs vertaders, tenen aquest sentit.
### Visió Nocturna
Moltes criatures en mons de joc de fantasia, especialment aquelles que viuen sota terra, tenen visió nocturna. Dins d'un rang especificat, una criatura amb visió nocturna pot veure en foscor com si la foscor fos llum lleu, així que les àrees de foscor només estan lleugerament enfosquides pel que incumbeix a aquesta criatura. Tot i això, la criatura no pot discernir el color en la foscor, només ombres de grisos.
### Visió Vertadera
Una criatura amb visió vertadera pot, fins a un rang específic, veure en foscor normal i màgica, veure criatures i objectes invisibles, detectar automàticament il·lusions visuals i superar salvaments contra elles, i percep la forma original d'un canviaformes o una criatura que estigui transformada per màgia. A més a més, la criatura pot veure dins del Pla Eteri.

## Menjar i Aigua
Els personatges que no mengen o beuen sofreixen els efectes de l'exhaustió. L'exhaustió causada per la manca de menjar o aigua no pot ser eliminada fins que el personatge menja i beu la quantitat requerida total.

### Menjar
Un personatge necessita mig quilo de menjar per dia i pot allargar el menjar last subsistint en mitges racions. Menjar un quart de quilo de menjar en un dia conta com a mig dia sense menjar.
Un personatge pot estar sense menjar un nombre de dies igual a 3 + el seu modificador de Constitució (mínim 1). Al final de cada dia a partir d'aquest límit, un personatge automàticament sofreix un nivell d'exhaustió.
Un dia de menjar normal retorna el compte de dies sense menjar a zero.

### Aigua
Un personatge necessita 3,8 litres d'aigua per dia, o 7,6 litres per dia si el clima és calorós. Un personatge que beu només la meitat d'aquesta aigua ha de superar un salvament de Constitució de CD 15 o sofrir un nivell d'exhaustió al final del dia. Un personatge amb accés a encara menys aigua automàticament sofreix un nivell d'exhaustió al final del dia.
Si el personatge ja té un o més nivells d'exhaustió, el personatge sofreix dos nivells en compte d'un.

## Interactuar amb Objectes
La interacció d'un personatge amb objectes del medi sovint és simple de resoldre en el joc. El jugador diu al MJ que el seu personatge està fent quelcom, com moure una palanca, i el MJ descriu què passa, si passa res.

Per exemple, un personatge pot decidir tirar d'una palanca, que alhora podria aixecar un rastell, causar que una habitació s'inundi amb aigua, o obrir una porta secreta en un mur proper. Si la palanca està rovellada i no es pot moure, en canvi, un personatge pot necessitar forçar-la. En una situació com aquesta, el MJ pot demanar un control de Força per veure si el personatge pot torçar la palanca per operar-la. El MM determina la CD per qualsevol control com aquest, basada en la dificultat del tasca.

Els personatges també poden danyar objectes amb les seves armes i encanteris. Els objects són immunes al dany psíquic i al verí, però altrament poden ser afectats per atacs físics i màgics igual que les criatures. El MM determina la Classe d'Armadura i els punts vitals d'un objecte, i pot decidir que certs objectes tenen resistència o immunitat a certs tipus d'atacs. (És difícil tallar una corda amb un garrot, per exemple). Els objectes sempre fallen els salvaments de Força i Destresa, i són immunes a efectes que requereixen altres salvaments. Quan un objecte cau a 0 punts vitals, es trenca.

Un personatge també pot intentar superar un control de Força per trencar un objecte. El MM determina la CD per qualsevol control com aquest.