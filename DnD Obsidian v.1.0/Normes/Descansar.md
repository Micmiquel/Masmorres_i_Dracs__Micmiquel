# Descansar

Per molt heròics que puguin ser, els aventurers no poden passar cada hora del dia en el moll de l'exploració, interacció social, i combat. Necessiten descansar -temps per dormir i menjar, curar-se les ferides, refrescar les ments i els esperits per conjurar màgia, i preparar-se per a més aventures.

Els aventurers poden prendre descansos curts enmig d'un dia d'aventures i un descans llarg per acabar el dia.

## Descans Curt
Un descans curt és un període de temps lliure, d'almenys 1 hora, durant el qual un personatge no fa res més esgotador que menjar, beure, llegir, i curar ferides.

Un personatge pot gastar un o més Daus Vitals al final d'un descans curt, fins al nombre màxim de Daus Vitals del personatge, que és igual al seu nivell. Per cada Dau Vital gastat d'aquesta manera, el jugador tira el dau i hi afegeix el seu modificador de Constitució. El personatge recupera punts vitals igual al total (mínim de 0). El jugador pot decidir gastar un Dau Vital addicional després de cada tirada. Un personatge recupera alguns Daus Vitals gastats al completar un descans llarg, com s'explica a sota.

## Descans Llarg
Un descans llarg és un període de temps lliure perllongat, almenys de 8 hores, durant el qual un personatge dorm durant almenys 6 hores i no realitza més de 2 hores d'activitat lleugera, com llegir, parlar, menjar, o fer guàrdia. Si el descans és interromput per un període d'activitat esgotadora -almenys 1 hora de caminar, lluitar, conjurar encanteris, o activitat aventureres similars- els personatges han de tornar a començar el descans una altra vegada per a guanyar-ne qualsevol benefici.

Al final d'un descans llarg, un personatge recupera tots els punts vitals perduts. El personatge també recupera Daus Vitals gastats, fins a un nombre de daus igual a la meitat del nombre total de Daus Vitals del personatge (mínim d'un dau). Per exemple, si un personatge té vuit Daus Vitals, pot recuperar-ne quatre al acabar un descans llarg.

Un personatge no es pot beneficiar de més d'un descans llarg en un període de 24 hores, i un personatge ha de tenir almenys 1 punt vital al principi del descans per a guanyar-ne els beneficis.

