# Destral dels Senyors Nans

(Tipus:: Arma (destral de guerra)) (Raresa:: Artefacte)

Veient el perill al que s'enfrontava la seva gent, un jove príncep nan va creure que necessitaven quelcom per unir-los. Per això, va disposar-se a forjar una arma que fos un símbol que ho assolís.

Aventurant-se a les profunditats de sota les muntanyes, més a baix del que cap nan havia excavat mai, el jove príncep va arribar al cor flamant d'un gran volcà. Amb l'ajuda de Moradin, el déu nan de la creació, va forjar primer quatre grans eines: el *Pic Brutal*, la *Forja de Cordeterra*, l'*Enclusa de Cançons*, i el *Martell Formador*. Amb elles, va forjar la *Destral dels Senyors Nans*.

Armat amb l'artefacte, el príncep va retornar als clans nans i va portar la pau. La seva destral va acabar amb rancúnies i va respondre desaires. Els clans es van tornar aliats, van repel·lir els seus enemics i van gaudir d'una era de prosperitat. Aquest jove nan és recordat com el Primer Rei. Quan va tornar-se vell, va passar l'arma, que s'havia convertit en el seu emblema, al seu hereu. Els hereus legítims van passar-se la destral durant moltes generacions.

Més tad, en una era fosca marcada per la traïdoria i la perversitat, la destral es va perdre en una sanguinària guerra civil fomentada per l'avarícia pel seu poder i l'estatus que atorgava. Segles més tard, els nans encara busquen la destral, i molts aventurers han fet carrera perseguint rumors i saquejant velles tombes per a trobar-la.

**Arma Màgica**. La *Destral dels Senyors Nans* és una arma màgica que t'atorga un +3 de bonus a tirs d'atac i de dany fets amb ella. La destral també funciona com a [[Cinturó dels Nans]], un [[Llençador dels Nans]], i una [[Espasa d'Esmolamenta]].

**Propietats Aleatòries**. La destral té les següents propietats determinades aleatòriament:

- 2 propietats beneficioses menores
- 1 propietat beneficiosa major
- 2 propietats perjudicials menors

**Benediccions de Moradin**. Si ets un nan harmonitzat a la destral, guanyes els següents beneficis:

- Tens immunitat al dany de verí.
- El rang de la teva visió nocturna incrementa per 60 u.
- Guanyes proficiència amb eines d'artesà relacionades amb la ferreria, la cerveseria, i la pedreria.

**Conjurar Elemental de Terra**. Si estàs aguantant la destral, pots usar la teva acció per a conjurar l'encanteri [[Conjurar Elemental]] des d'ella, invocant un [[Elemental de Terra]]. No pots usar aquesta propietat un altre cop fins a la propera alba.

**Viatjar per les Profunditats**. Pots usar una acció per a tocar amb la destral una peça fixada de maçoneria nana i conjurar l'encanteri [[Teletransport]] des de la destral. Si la teva destinació desitjada és sota terra, no hi ha possibilitat de que hi hagi un accident o arribes a algun lloc inesperat. no pots usar aquesta propietat un altre cop fins que hagin passat 3 dies.

**Maledicció**. La destral porta una maledicció que afecta qualsevol no-nan que s'hi harmonitza. Fins i tot si l'harmonització acaba, la maledicció roman. Amb cada dia que passa, l'aparença física i alçada de la criatura es tornen més similars a les d'un nan. Després de set dies, la criatura sembla un nan típic, però no perd els seus trets racials ni guanya els d'un nan. Els canvis físics portats per la destral no es consideren de naturalesa màgica (i per tant no poden ser dissipats), però poden ser desfets per qualsevol efecte que elimini una maledicció, com un encanteri d'[[Eliminar Maledicció]] o [[Restauració Major]].

**Destruir la Destral**. L'única manera de destruir la destral és fonent-la en la *Forja de Cordeterra*, on va ser creada. Ha de romandre en la forja cremant durant cinquanta anys abans de que finalment sucumbeixi al foc i sigui consumida.

Axe of the Dwarvish Lords (Font:: DMG)

[[Objectes Màgics]]