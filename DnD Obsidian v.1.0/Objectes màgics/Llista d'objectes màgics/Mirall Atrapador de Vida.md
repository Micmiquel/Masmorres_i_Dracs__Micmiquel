# Mirall Atrapador de Vida

(Tipus:: Objecte meravellós) (Raresa:: Molt rar)

Quan aquest mirall de 1,2 m d'alt és vist indirectament, la seva superfície mostra tènues imatges de criatures. El mirall pesa 22,5 kg, i té CA 11, 10 punts vitals, i vulnerabilitat al dany d'impacte. S'esberla i és destruït quan és reduït a 0 punts vitals.

Si el mirall està penjat en una superfície vertical i estàs a 5 u. d'ell, pots usar una acció per dir la seva paraula d'activació i activar-lo. Roman activat fins que uses una acció per dir la paraula d'activació una altra vegada.

Qualsevol criatura que no siguis tu que vegi el seu reflex en el mirall activat mentre estigui a 30 u. d'aquest ha de superar un salvament de Carisma de CD 15 o ser atrapat, juntament amb tot allò que estigui vestint o portant, en una de les dotze cel·les extradimensionals del mirall. Aquest salvament es fa amb avantatge si la criatura coneix la naturalesa del mirall, i els constructes superen el salvament automàticament.

Una cel·la extradimensional és una extensió infinita plena de boira densa que redueix la visibilitat a 10 u. Les criatures atrapades a les cel·les del mirall no envelleixen, i no necessiten menjar, beure, o dormir. Una criatura atrapada dins d'una cel·la pot escapar usant màgia que permeti el viatge planar. Si no, la criatura és confinada a la cel·la fins ser alliberada.

Si el mirall atrapa a una criatura però les seves dotze cel·les extradimensionals ja estan ocupades, el mirall allibera una criatura atrapada aleatòriament per acomodar el nou presoner. Una criatura alliberada apareix en un espai no ocupat a la vista del mirall però d'esquenes a aquest. Si el mirall és esberlat, totes les criatura contingudes són alliberades i apareixen en espais lliures a prop d'aquest.

Mentre estiguis a 5 u. del mirall, pots usar una acció per dir el nom d'una criatura atrapada dins seu o cridar a una cel·la particular pel seu nombre. La criatura anomenada o confinada en la cel·la cridada apareix com a una imatge a la superfície del mirall. Tu i la criatura podeu llavors comunicar-vos amb normalitat.

De manera similar, pots usar una acció per dir una segona paraula d'activació i alliberar a una criatura atrapada en el mirall. La criatura alliberada apareix, juntament amb les seves possessions, a l'espai lliure més proper al mirall i d'esquenes a aquest.

Mirror of Life Trapping (Font:: DMG)

[[Objectes Màgics]]