# Plans

El cosmos abunda amb una multitud de mons, a més d'una miríada de dimensions alternatives de la realitat, anomenades els **plans d'existència**. Engloba cada món on els MJ fan transcórrer les seves aventures, tots dins el relativament mundà regne del Pla Material. Més enllà d'aquest pla hi ha dominis de pura matèria i energia elemental, regnes de pur pensament i ethos, les llars dels dimonis i els àngels, i els dominis de les deïtats.

Molts encanteris i objectes màgics poden aprofitar l'energia d'aquests plans, invocar les criatures que hi habiten, comunicar-se amb els seus habitants, i permetre als aventurers viatjar-hi. A mesura que el teu personatge aconsegueix major poder i nivells superiors, podries caminar en carrers fets de foc sòlid o posar a prova el teu tremp en un camp de batalla on els caiguts són ressucitats amb cada alba.


## El Pla Material

El Pla Material és el nexe on les forces filosòfiques i elemental que defineixen els altres plans xoquen en el desori d'existència de la vida mortal i la matèria mundana. Tots els mons de joc de fantasia existeixen dins del Pla Material, fent-lo el punt d'inici per la majoria de campanyes i aventures. La resta del multivers es defineix en relació al Pla Material.

Els mons del Pla Material són infinitament diversos, doncs reflecteixen la imaginació creativa del MJ que hi ambienta els seus jocs, a més dels jugadors els herois dels quals s'hi aventuren. Inclouen planets desèrtics desolats per màgia i mons d'aigua puntejats per illes, mons on la màgia es combina amb tecnologia avançada i altres atrapats en una Edat de Pedra interminable, mons on les deïtats caminen i llocs que han abandonat.


## Més Enllà del Material

Més enllà del Pla Material, els diversos plans d'existència són regnes de mites i misteri. No són simplement altres mons, sinó diferent qualitats de ser, formades i governades per principis espirituals i elemental separades del món ordinari.

### Viatge Planar
Quan els aventurers viatgen a altres plans d'existència, estan emprenent un viatge llegendari a través dels llindars de l'existència a una destinació mítica on busquen completar la seva missió. Un viatge com aquest és digne de llegendes. Afrontar els regnes dels morts, buscar els servents celestials d'una deïtat, o negociar amb un efreeti a la seva ciutat natal serà subjecte de cançons i història durant anys.

Viatjar als plans més enllà del Pla Material pot ser assolit de dues maneres: conjurant un encanteri o usant un portal planar.

***Encanteris***. Un seguit d'encanteris permeten directa o indirectament l'accés a altres plans d'existència. [[Canvi de Pla]] i [[Portal]] poden transportar aventurers directament a qualsevol altre pla d'existència, amb diferents graus de precisió. [[Eterietat]] permet als aventurers entrar el Pla Eteri i viatjar des d'allà a qualsevol dels plans que toca -com els Plans Elementals. I l'encanteri [[Projecció Astral]] permet als aventurers projectar-se dins del Pla Astral i viatjar als Plans Exteriors.
***Portals***. Un portal és un terme general per a una connexió interplanar estacionària que enllaça una localització específica en un pla a una localització específica en un altre. Alguns portals són com portes, una finestra transparent, o un passadís cobert de boira, i simplement creuant-lo s'efectua el viatge interplanar. Altres són ubicacions -cercles de menhirs, torres altíssims, vaixells navegant, o fins i tot pobles sencers- que existeixen en múltiples plans a la vegada o alternen d'un pla a l'altre. Alguns són vòrtexs, normalment unint un Pla Elemental amb una ubicació molt similar al Pla Material, com el cor d'un volcà (que porta al Pla de Foc) o les profunditats de l'oceà (al Pla d'Aigua).

### Plans Transitius
El Pla Eteri i el Pla Astral s'anomenen els Plans Transitius. Són majoritàriament regnes sense trets distintius que serveixen principalment com a forma de viatjar d'un pla a un altre. Els encanteris com [[Eterietat]] i [[Projecció Astral]] permeten als personatges entrar en aquests plans i creuar-los per arribar als plans encara més llunyans.

El **Pla Eteri** és una bromosa dimensió coberta de boira, a vegades descrita com a un gran oceà. Les seves costes, anomenades la Frontera Etèria, s'encavalca al Pla Material i els Plans Interiors, de manera que cada localització en aquests plans té una localització corresponent al Pla Eteri. Certes criatures poden veure dins la Frontera Etèria, i els encanteris [[Veure Invisibilitat]] i [[Visió Vertadera]] atorguen aquesta habilitat. Alguns efectes màgics també s'estenen del Pla Material a la Frontera Etèria, particularment els efectes que usen energia de força com [[Gàbia de Força]] i [[Mur de Força]]. Les profunditats del pla, les Profunditats Etèries, són una regió de remolins bromoses i boires colorides.

El **Pla Astral** és el regne del pensament i el somni, on els visitants viatgen com a ànimes incorpòries per a arribar als plans d'allò diví i demoníac. És un gran mar platejat, el mateix a sobre i a sota, amb llenques de blanc i gris arremolinades corrent entre motes de llum que semblen estrelles distants. Remolins erràtics de colors pampalluguen enlaire com monedes giravoltant. S'hi poden trobar trossets ocasionals de matèria sòlida, però la majoria del Pla Astral és un domini obert interminable.

### Plans Interiors
Els Plans Interiors envolten i emboliquen el Pla Material i el seus ecos, proveint substància elemental primera de la que tots els mons van ser fets. Els quatre **Plans Elementals** - Aigua, Aire, Foc, i Terra - formen un anell al voltant del Pla Material, suspès dins de l'agitat **Caos Elemental**.

Al les seves vores més interiors, on són més propers al Pla Material (en un sentit conceptual, i fins i tot geogràfic), els quatre Plans Elementals semblen un món al Pla Material. Els quatre elements es mesclen entre si com ho fan al Pla Material, formant terra, mar, i cel. Tot i això, més lluny del Pla Material, els Plans Elementals són tant aliens com hostils. Aquí, els elements existeixen en la seva forma més pura -grans extensions de terra sòlida, foc abrusador, aigua cristalina, i aire immaculat. Aquestes regions són poc conegudes, així que quan es tracta el Pla de Foc, per exemple, un parlant normalment es refereix només a la regió fronterera. Als punts més llunyans dels Plans Interiors, els elements purs es dissolen i s'amalgamen en un inacabable tumult d'energies i substància xocant i col·lisionant, el Caos Elemental.

### Plans Exteriors
Si els Plans Interiors són la materia i l'energia primera que forma el multivers, els Plans Exteriors són la direcció, el pensament i el propòsit per aquesta construcció. Conformement, molts savis es refereixen als Plans Exteriors com els plans divins, espirituals, o pietosos, ja que els Plans Exteriors són principalment coneguts com les llars de les deïtats.

Quan es parla de qualsevol cosa relacionada amb les deïtats, el llenguatge usat ha de ser altament metafòric. Les seves llars reals no són "llocs" literals en absolut, sinó que exemplifiquen la idea de que els Plans Exteriors són regnes de pensament i esperit. Com amb els Plans Elementals, un es pot imaginat la part perceptible del Plans Exteriors com una mena de regió fronterera, mentre que les vastes regions espirituals estan més enllà de l'experiència sensorial ordinària.

Fins i tot en aquestes regions perceptibles, les aparences poden ser enganyoses. Inicialment, molts dels Plans Exteriors semblen hospitalaris i familiars als nadius del Pla Material. Però l'entorn pot canviar al caprici de les poderoses forces que viuen als Plans Exteriors. Els afanys d'aquestes forces poden refer aquests Plans completament, efectivament esborrant i reconstruint la mateixa existència per a satisfer millor les seves pròpies necessitats.

La distància virtualment no té sentit com a concepte en els Plans Exteriors. Les regions perceptibles dels plans sovint semblen força petites, però també poden estirar-se fins el que sembla l'infinit. Pot ser possible rebre una visita guiada dels Nou Inferns, des de la primera capa a la novena, en un sol dia -si els poders del Inferns ho desitgen. O podria costar als viatgers setmanes fer la penosa caminada a través d'una sola capa.

Els Plans Exteriors més coneguts són un grup de setze plans que es correspones a les vuit alineacions (excloent la neutralitat) i les ombres de distinció entre elles.

#### Plans Exteriors
Els plans amb cert element de bé en la seva naturalesa s'anomenen els **Plans Superiors**. Les criatures celestials com els àngels i els pegasos habiten en els Plans Superiors. Els plans amb cert element de mal són els **Plans Inferiors**. Els esperits malignes com els dimonis i els diables habiten en els Plans Inferiors. L'alineació d'un pla és la seva essència, i un personatge amb una alineació que no fa joc amb la del pla hi experimenta un profund sentiment de dissonància. Quan una criatura bona visita Eliseu, per exemple (un Pla Superior neutral bo), es sent sintonitzada amb el pla, però una criatura malvada es sent desentonada i una mica més que incòmoda.
#### Demiplans
Els demiplans són petits plans extradimensionals amb les seves pròpies normes. Són peces de realitat que no semblen encaixar enlloc més. Els demiplans sorgeixen per una varietat de mitjans. Alguns són creats per encanteris, com [[Demiplà]], o generats pel desig d'una deïtat o altra força poderosa. Poden existir de manera natural, com un plec de realitat existent que ha sigut pessigat i separat de la resta del multivers, o com un univers nadró creixent en poder. Un demiplà donat pot ser entrat a través d'un sol punt on toca un altre pla. Teòricament, un encanteri de [[Canvi de Pla]] també pot portar viatgers a un demiplà, però la freqüència adequada requerida pel diapasó és extremadament difícil d'adquirir. L'encanteri [[Portal]] és més fiable, presumint que el màgic coneix el demiplà.

