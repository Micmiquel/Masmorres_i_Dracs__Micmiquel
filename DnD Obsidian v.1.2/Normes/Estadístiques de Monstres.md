# Estadístiques de Monstres

## Tipus
El tipus d'un monstre ens parla de la seva naturalesa fonamental. Certs encanteris, objectes màgics, característiques de classe, i altres efectes en el joc interactuen de manera especial amb criatures d'un tipus en particular. Per exemple, una [[Fleta Occidora de Dracs]] no causa dany extra només a dracs, sinó també a altres criatures del tipus drac, com tortugues drac i víbries.

El joc inclou els següents tipus de monstre, que no tenen normes pròpies.

**Aberracions**: són éssers completament forans. Moltes d'elles tenen habilitats màgiques innates provinents de l'estranya ment de la criatura, en comptes de les forces místiques del món. Les aberracions per excel·lència són els aboleths, contempladors, flagellaments, i slaads.
**Bèsties**: són criatures no humanoides que són una part natural de l'ecologia de fantasia. Algunes d'elles tenen poders màgics, però la majoria són inintel·ligents i manquen de qualsevol societat o llengua. Les bèsties inclouen tot tipus d'animals ordinaris, dinosaures, i versions gegants d'animals.
**Celestials**: són criatures nadiues als Plans Superiors. Molts d'ells són els servidors de deïtats, treballant com a missatgers o agents en el regne mortal i per tots els plans. Els celestials són bons per naturalesa, així que l'excepcional celestial que s'aparta d'una alineació bona és una raresa horripilant. Els celestials inclouen àngels, couatls, i pegasos.
**Constructes**: són fets, no nascuts. Alguns estan programats pels seus creadors per a seguir un conjunt simple d'instruccions, mentre que altres són imbuïts amb consciència i capacitat de pensament independent. Els gòlems són els constructes icònics. Moltes criatures nadiues al pla exterior de Mecanus, com els modrons, són constructes formats de la materia primera del pla per la voluntat de criatures més poderoses.
**Dracs**: són grans criatures reptilianes d'origen ancià i poder terrible. Els dracs vertaders, incloent els dracs metàl·lics bons i els dracs cromàtics malvats, són altament intel·ligents i tenen màgia innata. També en aquesta categoria hi ha criatures relacionat de lluny als dracs vertaders, però menys poderoses, intel·ligents, i màgiques, com les víbries i els pseudodracs.
**Elementals**: són criatures nadiues dels plans elementals. Algunes criatures d'aquest tipus són poc més que masses animades dels seus elements respectius, incloent les criatures simplement anomenades elementals. Altres tenen formes biològiques infoses amb energia elemental. Les races de genis, incloent djinn i efreeti, formen les civilitzacions més importants als plans elementals. Altres criatures elementals inclouen els azers, assetjadors invisibles, i estranys d'aigua.
**Esperits malignes**: són criatures de perversitat nadiues als Plans Inferiors. Uns pocs són els servents de deïtats, però molts més treballen sota el lideratge d'arxi-diables i prínceps demoníacs. Sacerdots i màgics malvats a vegades invoquen esperits malignes al món material per a que els obeeixin. Si un celestial malvat és una raresa, un esperit maligne bondadós és gairebé inconcebible. Els esperits malignes inclouen dimonis, diables, mastins infernals, rakshasas, i yugoloths.
**Fey**: són criatures màgiques estretament lligades a les forces de la natura. Habiten en arbredes crespuscular i boscos boirosos. En alguns mons, estan estretament lligades al Feywild, també anomenat el Pla Fàdic. Alguns també es troben als Plans Exteriors, particularment els plans d'Arborea i les Terres Bestials. Els fey inclouen dríades, pixies, i sàtirs.
**Gegants**: molt per sobre dels humans i similars en alçada. Son de forma humanoide, tot i que alguns tenen múltiples caps (ettins) o deformitats (fomorians). Les sis varietats de gegant vertader són els gegants dels turons, els gegants de roca, els gegants de gel, els gegants de foc, els gegants de núvol, i els gegants de tempesta. A part d'aquests, les criatures com els ogres i els trols són gegants.
**Humanoides**: són els pobles principals d'un món de joc de fantasia, tant civilitzats com salvatges, incloent els humans i una enorme varietat d'altres espècies. Tenen una llengua i cultura, poques habilitats màgiques innates, si en tenen (tot i que la majoria d'Humanoides poden aprendre màgia), i una forma bípeda. Les races d'humanoides més comunes són les més adequades com a personatges jugadors: humans, nans, elfs, i mitjans. Gairebé igual de numerosos, però molt més salvatges i brutals, i gairebé uniformement malvats, són les races de goblinoides (goblins, hobgoblins, i osgobs), orcs, gnolls, lluertins, i kobolds.
**Llims**: són criatures gelatinoses que rarament tenen una forma fixa. Són majoritàriament subterranis, habitant en coves i masmorres, i alimentant-se de rebuig, carronya, o criatures prou dissortades com per creuar-se'ls. Els púdings negres i cubs gelatinosos són dels llims més reconeixibles.
**Monstruositats**: són monstres en el sentit més estricte de la paraula -criatures espantoses que no són ordinàries, no realment naturals, i gairebé mai benignes. Algunes són els resultats d'experimentació màgica que va anar malament (com els óssos mussols), i altres són el producte de malediccions terribles (incloent els minotaures i els yuan-ti). Desafien la categorització, i en certa manera serveixen com a calaix de sastre per a criatures que no encaixen en cap altre tipus.
**No-Morts**: són criatures que han viscut en el passat, portades a un estat de no-mort horrífic a través de la pràctica de màgia nigromàntica o alguna maledicció impia. Els no-morts inclouen cadàvers caminants, com vampirs i zombis, a més d'esperits sense cos, com fantasmes i espectres.
**Plantes**: en aquest context, són criatures vegetals, no flora ordinària. La majoria són ambulatòries, i algunes són carnívores. Les plantes per excel·lència són el monticle trontollant i el trent. Les criatures fongoses com l'espora gasosa i el micònid també entren en aquesta categoria.


#### Etiquetes
Un monstre pot tenir una o més etiquetes afegides al seu tipus, en parèntesi. Per exemple, un orc té el tipus *humanoide (orc)*. Les etiquetes parentètiques proveeixen de categorització addicional per a certes criatures. Les etiquetes no tenen normes pròpies, però quelcom en el joc, com un objecte màgic, pot referir-s'hi. Per exemple, una llança que sigui especialment efectiva en combatre dimonis funcionaria contra qualsevol monstre que tingui l'etiqueta de *dimoni*.


## Alineació
L'alineació d'un monstre proveeix d'una pista sobre la seva disposició i com es comporta en una situació de roleig o combat. Per exemple, pot ser difícil raonar amb un monstre caòtic maligne, i podria atac els personatges en veure'ls, mentre que un monstre neutral pot estar disposat a negociar. Pots veure descripcions de les diferents alineacions al *PHB*.

L'alineació especificada en el bloc d'estadístiques d'un monstre és el predeterminat. Sigues lliure d'apartar-te'n i escollir l'alineació d'un monstre que s'adeqüi a les necessitats de la teva campanya. Si vols un drac verd bo o un gegant de la tempesta malvat, no hi ha res que t'aturi.

Algunes criatures poden tenir **qualsevol alineació**. En altres paraules, esculls l'alineació del monstre. L'alineació d'alguns monstre indica una tendència o aversió cap a la llei, el caos, el bé, o el mal. Per exemple, un berserker pot tenir qualsevol alineació caòtica (caòtic bo, caòtic neutral, o caòtic maligne), com correspon a la seva naturalesa salvatge.

Moltes criatures de de poca intel·ligència no tenen una comprensió de la llei o el caos, el bé o el mal. No fan eleccions morals o ètiques, sinó que actuen per instint. Aquestes criatures són **no alineades**, que significa que no tenen una alineació.


## Classe d'Armadura
Un monstre que vesteix armadura o porta un escut té una Classe d'Armadura (CA) que té en consideració la seva armadura, escut, i Destresa. Si no, la CA d'un monstre es basa en el seu modificador de Destresa i armadura natural, si en té. Si un monstre té armadura natural, vesteix armadura, o porta un escut, això s'anota entre parèntesi després del valor de la seva CA.


## Punts Vitals
Un monstre normalment mor o és destruït quan cau a 0 punts vitals.

Els punts vitals d'un monstre es presenten tant com expressió de daus i una mitjana. Per exemple, un monstre amb 2d8 punts vitals té 9 punts vitals de mitjana (2 × 4½).

La mida d'un monstre determina el dau usat per a calcular els seus punts vitals, com es mostra a la Taula de Daus Vitals per Mida.

**Taula - Daus Vitals per Mida**

| Monster Mida | Dau Vital | Punts Vitals de Mitjana per Dau |
|--------------|---------|--------------------|
| Diminuta         | d4      | 2 1/2              |
| Petita        | d6      | 3 1/2              |
| Mitjana       | d8      | 4 1/2              |
| Gran        | d10     | 5 1/2              |
| Enorme         | d12     | 6 1/2              |
| Gegant   | d20     | 10 1/2             |
|              |         |                    |

El modificador de Constitució d'un monstre també afecta al nombre de punts vitals que té. El seu modificador de Constitució és multiplicat pel nombre de Daus Vitals que posseeix, i el resultat s'afegeix als seus punts vitals. Per exemple, si un monstre té una Constitució de 12 (+1 de modificador) i 2d8 Daus Vitals, té 2d8+2 punts vitals (una mitjana de 11).


## Velocitat
La velocitat d'un monstre et diu com de lluny es pot moure en el seu torn. Per a més informació sobre velocitat, veure el *PHB*.

Totes les criatures tenen una velocitat de caminar, simplement anomenada la velocitat del monstre. Les criatures que no tenen forma de locomoció terrestre tenen una velocitat de caminar de 0 u.

Algunes criatures tenen una o més dels següents modes de moviment addicional.

### Escalar
Un monstre que tingui una velocitat d'escalar pot usar tot o part del seu moviment per a moure's per superfícies verticals. El monstre no necessita gastar moviment extra per escalar.
### Excavar
Un monstre que tingui una velocitat d'excavar pot usar aquesta velocitat per a moure's a través de sorra, terra, fang, o gel. Un monstre no pot excavar a través de roca sòlida a no ser que tingui un tret especial li that permeti fer-ho.
### Nedar
Un monstre que tingui una velocitat de nedar no necessita gastar moviment extra per a nedar.
### Volar
Un monstre que tingui una velocitat de vol pot usar tot o part del seu moviment per a volar. Alguns monstres tenen l'habilitat de **flotar**, que els fa difícils de retirar de l'aire (com s'explica a les normes sobre volar al *PHB*). Un d'aquests monstres deixa de flotar quan mor.

## Puntuacions d'Habilitat
Cada monstre té sis puntuacions d'habilitat (Força, Destresa, Constitució, Intel·ligència, Saviesa, i Carisma) i els seus modificadors corresponents. Per a més informació sobre puntuacions d'habilitat i com s'usen en el joc, veure el *PHB*.

## Salvaments
L'apartat de Salvaments està reservat per a criatures que siguin adeptes en resistir certs tipus d'efectes. Per exemple, una criatura que no sigui fàcilment encantada o espantada pot guanyar un bonus en els seus salvaments de Saviesa. La majoria de criatures no tenen un bonus especial de salvament, i per tant els hi manca aquesta secció.

Un bonus de salvament és la suma del modificador d'habilitat rellevant d'un monstre i el seu bonus de proficiència, que és determinat pel CR del monstre (com es mostra a la taula de Bonus de Proficiència per CR).

**Taula - Bonus de Proficiència per CR**

| CR | Bonus de Proficiència |
| ---- | ---- |
| 0 | +2 |
| 1/8 | +2 |
| 1/4 | +2 |
| 1/2 | +2 |
| 1 | +2 |
| 2 | +2 |
| 3 | +2 |
| 4 | +2 |
| 5 | +3 |
| 6 | +3 |
| 7 | +3 |
| 8 | +3 |
| 9 | +4 |
| 10 | +4 |
| 11 | +4 |
| 12 | +4 |
| 13 | +5 |
| 14 | +5 |
| 15 | +5 |
| 16 | +5 |
| 17 | +6 |
| 18 | +6 |
| 19 | +6 |
| 20 | +6 |
| 21 | +7 |
| 22 | +7 |
| 23 | +7 |
| 24 | +7 |
| 25 | +8 |
| 26 | +8 |
| 27 | +8 |
| 28 | +8 |
| 29 | +9 |
| 30 | +9 |

## Perícies
L'apartat de Perícies està reservat per a monstres que siguin proficients en una o més perícies. Per exemple, un monstre que sigui molt perceptiu i sigilós pot tenir un bonus a controls de Saviesa (Percepció) i Destresa (Sigil).

Un bonus de perícia és la suma del modificador d'habilitat rellevant d'un monstrei el seu bonus de proficiència, que és determinat pel CR del monstre (com es mostra a la taula de Bonus de Proficiència per CR). Altres modificadors podrien aplicar-se. Per exemple, un monstre pot tenir un bonus més gran de l'esperat (normalment el doble del seu bonus de proficiència) per tenir en compte la seva elevada expertesa.

***Armadura, Arma, i Proficiències d'Eines***
*Presumeix que una criatura és proficient amb la seva armadura, armes, i eines. Si les canvies, decideixes si la criatura és proficient amb el seu nou equipament.*

*Per exemple, un gegant dels turons normalment vesteix armadura de pell i brada un gran garrot. Podries equipar un gegant dels turons amb cota de malles i una gran destral, i presumir que el gegant és proficient amb ambdues, una o l'altra, o cap.*

*Veure el PHB per a normes sobre usar armadura o armes sense proficiència.*


## Vulnerabilitats, Resistències, i Immunitats
Algunes criatures tenen vulnerabilitat, resistència, o immunitat a un cert tipus de dany. Les criatures particulars són fins i tot resistents o immunes al dany d'atacs no màgics (un atac màgic és un atac causat per un encanteri, un objecte màgic, o un altre origen màgic). Addicionalment, algunes criatures són immunes a certes condicions.


## Sentits
L'apartat de Sentits anota la puntuació passiva de Saviesa (Percepció) d'un monstre, a més de qualsevol sentit especial que el monstre pugui tenir. Els sentits especials són descrits a continuació.


### Sentit del Tremolor
Un monstre amb sentit del tremolor pot detectar i situar amb precisió l'origen de vibracions dins d'un radi específic, sempre que el monstre i la font de les vibracions estiguin en contacte amb el mateix terra o substància. El sentit del tremolor no pot ser usat per detectar criatures voladores o incorpòries. Moltes criatures excavadores, com els ankhegs i mastodonts ocres, tenen aquest sentit especial.

### Visió Cega
Un monstre amb visió cega pot percebre els seus voltants sense ajudar-se de la vista, dins d'un radi específic.

Les criatures sense ulls, com els grimlocks i els llims grisos, normalment tenen aquest sentit especial, igual que les criatures amb ecolocalització o sentits augmentats, com els ratpenats i dracs vertaders.

Si un monstre és cec per naturalesa, té una anotació parentètica a aquest efecte, indicant que el radi de la seva visió cega defineix el rang màxim de la seva percepció.

### Visió Nocturna
Un monstre amb visió nocturna pot veure en las foscor dins d'un radi específic. El monstre pot veure en llum lleu dins del radi com si estigués en llum brillant, i en foscor com si estigués en llum lleu. El monstre no pot discernir color en la foscor, només ombres de grisos. Moltes criatures que viuen sota terra tenen aquest sentit especial.

### Visió Vertadera
Un monstre amb visió vertadera pot, dins d'un rang específic, veure en foscor normal i màgica, veure criatures i objectes invisibles, detectar automàticament il·lusions visuals i tenir èxit en salvaments contra elles, i percebre la forma original d'un canviaformes o una criatura que estigui transformada per màgia. A més a més, el monstre pot veure dins del Pla Eteri dins del mateix rang.


## Llengües
Les llengües que un monstre pot parlar es llisten en ordre alfabètic. A vegades un monstre pot entendre una llengua però no pot parlar-la, i això s'anota en la seva entrada. Un "-" indica que una criatura ni parla ni entén cap llengua.

### Telepatia
La telepatia és una habilitat màgica que permet a un monstre comunicar-se mentalment amb una altra criatura dins d'un rang especificat. La criatura contactada no necessita compartir una llengua amb el monstre per a comunicar-se d'aquesta manera amb ell, però ha de ser capaç d'entendre almenys una llengua. Una criatura sense telepatia pot rebre i respondre a missatges telepàtics però no pot iniciar o acabar una conversa telepàtica.

Un monstre telepàtic no necessita veure a la criatura contactada i pot acabar el contacte telepàtic en qualsevol moment. El contacte es trenca tan bon punt les dues criatures deixen d'estar en rang entre elles o si el monstre telepàtic contacta amb una criatura diferent en rang. Un monstre telepàtic pot iniciar o acabar amb una conversa telepàtica sense usar una acció, però mentre el monstre estigui incapacitat, no pot iniciar contact telepàtic, i qualsevol contacte actual finalitza.

Una criatura dins de l'àrea d'un Camp Anti-màgica o en una altra localització on la màgia no funciona no pot enviar o rebre missatges telepàtics.


## CR
El **CR** d'un monstre et diu com de gran és la seva amenaça. Un grup apropiadament equipat i ben descansat de quatre aventurers hauria de ser capaç de derrotar a un monstre que tingui un CR igual al seu nivell sense patir cap mort. Per exemple, un grup de quatre personatges de 3r nivell haurien de trobar que un monstre amb un CR de 3 és un repte digne, però no mortal.

Monstres que siguin significativament més dèbils que que personatges de 1r nivell tenen un CR menor a 1. Monstres amb un CR de 0 són insignificants excepte en grans nombres; aquells sense atacs efectius no atorguen punts d'experiència, mentre que aquells que tenen atacs valen 10 XP cadascun.

Alguns monstres presenten un repte major del que fins i tot un grup típic de 20è nivell pot manejar. Aquests monstres tenen un CR de 21 o major i estan específicament dissenyats per posar a prova l'habilitat dels jugadors.

### Punts d'Experiència
El nombre de punts d'experiència (XP) que val un monstre es basa en el seu CR. Normalment, els XP es concedeixen per derrotar el monstre, tot i que el MJ també pot concedir XP per neutralitzar l'amenaça que suposa el monstre d'alguna altra manera.

A no ser que quelcom digui altrament, un monstre invocat per un encanteri o altra habilitat màgica val els XP anotats en el seu bloc d'estadístiques.

**Taula - Punts d'Experiència per CR**

| CR | XP |
| ---- | ---- |
| 0 | 0 o 10 |
| 1/8 | 25 |
| 1/4 | 50 |
| 1/2 | 100 |
| 1 | 200 |
| 2 | 450 |
| 3 | 700 |
| 4 | 1,100 |
| 5 | 1,800 |
| 6 | 2,300 |
| 7 | 2,900 |
| 8 | 3,900 |
| 14 | 11,500 |
| 15 | 13,000 |
| 16 | 15,000 |
| 17 | 18,000 |
| 18 | 20,000 |
| 19 | 22,000 |
| 20 | 25,000 |
| 21 | 33,000 |
| 22 | 41,000 |
| 23 | 50,000 |
| 24 | 62,000 |
| 25 | 75,000 |


## Trets Especials
Els trets especials (que apareixen després del CR d'un monstre però abans de qualsevols accions o reaccions) són característiques que probablement seran rellevants en un encontre de combat i que requereixen certa explicació.

### Màgia Innata
Un monstre amb l'habilitat innata per conjurar encanteris té el tret especial *Màgia Innata*. A no ser que consti altrament, un encanteri innat de 1r nivell o major és sempre conjurat al seu nivell més baix possible i no pot ser conjurat a un nivell major. Si un monstre té un truc on el seu nivell importa i no es dona un nivell, usa el CR del monstre.

Un encanteri innat po tenir normes o restriccions especials. Per exemple, un drow màgic pot conjurar innatament l'encanteri [[Levitar]], però l'encanteri té una restricció de "només sobre ell", que significa que aquest encanteri afecta només al drow màgic.

Els encanteris innats d'un monstre no poden intercanviar-se amb altres encanteris. Si l'encanteri innat d'un monstre no requereix tirs d'atac, no es dona cap bonus d'atac.

### Màgia
Un monstre amb el tret especial de *Màgia* té un nivell de màgic i caselles d'encanteri, que usa per a conjurar els seus encanteris de 1r nivell i superiors (com s'explica al *PHB*). El nivell de màgic també s'usa per qualsevol truc inclòs en la característica.

El monstre té una llista d'encanteris coneguts o preparats d'una classe específica. La llista pot incloure també encanteris d'una característica en aquesta classe, com la característica *Domini Diví* del clergue o *Cercle de Druides* del druida. El monstre és considerat un membre d'aquesta classe quan crea vincle o usa un objecte màgic que requereix ser membre de la classe o accés a la seva llista d'encanteris.

Un monstre pot conjurar un encanteri de la seva llista a un nivell major si té la casella d'encanteri per fer-ho. Per exemple, un drow màgic amb l'encanteri de 3r nivell [[Llamp]] pot conjurar-lo com a encanteri de 5è nivell usant una de les seves caselles de 5è nivell.

Pots canviar els encanteris que un monstre coneix o té preparats, reemplaçant qualsevol encanteri de la seva llista d'encanteris amb un del mateix nivell i de la mateixa classe. Si ho fas, pots causar que el monstre sigui una amenaça major o menor que aquella suggerida pel seu CR.

### Psiònics
Un monstre que conjura encanteris usant només el poder de la seva ment té l'etiqueta de *psiònics* afegida al seu tret especial de *Màgia* o *Màgia Innata*. Aquesta etiqueta no comporta normes especials pròpies, però altres parts del joc s'hi poden referir. Un monstre que tingui aquesta etiqueta normalment no requereix components per a conjurar els seus encanteris.


## Accions
Quan un monstre pren la seva acció, pot escollir entre les opcions a la secció d'Accions del seu bloc d'estadístiques o usar una de les accions disponibles a tota criatura, com l'acció d'Esprintar o Amagar-se, com es descriu al *PHB*.

### Atacs Cos a Cos i de Rang
Les accions més comunes que un monstre prendrà en combat són atacs cos a cos i de rang. Aquests poden ser atacs d'encanteri o d'arma, on l'"arma" pot ser un objecte manufacturat o una arma natural, com una urpa o espina de cua. Per a més informació sobre diferents tipus d'atacs, veure el *PHB*.

***Criatura vs Objectiu***. El receptor d'un atac a cos a cos o de ran normalment és o bé una criatura o un objectiu, la diferència és que un "objectiu" pot ser una criatura o un objecte.
***Donar***. Qualsevol dany causat o altres efectes que ocorren com a resultat d'un atac donant a un objectiu es descriuen després de la notació "Dany". Tens l'opció d'escollir el dany mitjà o tirar el dany; per aquesta raó, es presenten tant el dany mitjà i l'expressió de daus.
***Fallar***. Si un atac té un efecte que ocorre si falla, aquesta informació es presenta després de la notació "Falla".

***Normes d'Agafada per a Monstres***
*Molts monstres tenen atacs especials que els hi permeten agafar preses ràpidament. Quan un monstre dona amb un d'aquests atacs, no necessita fer un control d'habilitat addicional per determinar si l'agafada té èxit, a no ser que l'atac digui el contrari.*

*Una criatura agafada pel monstre pot usar la seva acció per intentar escapar. Per fer-ho, ha de superar una control de Força (Atletisme) o Destresa (Acrobàcies) contra la CD d'escapar al bloc d'estadístiques del monstre. Si no es dona una CD, presumeix que és 10+el modificador de Força (Atletisme) del monstre.*

### Multi-atac
Una criatura que pugui fer múltiples atacs en el seu torn té l'acció *Multi-atac*. Una criatura no pot usar *Multi-atac* quan fa un atac d'oportunitat, que ha de ser un sol atac cos a cos.

### Munició
Un monstre porta prou munició com per fer els seus atacs de rang. Pots presumir que un monstre té 2d4 peces de munició per un atac d'arma *llancívola*, i 2d10 peces de munició per una arma de projectils com un arc o ballesta.


## Reaccions
Si un monstre pot fer quelcom especial amb la seva reacció, aquesta informació és troba aquí. Si una criatura no té cap reacció especial, aquesta secció no apareix.


## Usos Limitats
Algunes habilitats especials tenen restriccions en el nombre de cops que poden ser usades.

***X/Dia***. La notació "X/Dia" vol dir que una habilitat especial pot ser usada X nombre de cops i que un monstre ha d'acabar un descans llarg per a recuperar els usos gastats. Per exemple, "1/Dia" vol dir que una habilitat especial pot ser usada una vegada i que el monstre ha d'acabar un descans llarg per a emprar-la una altra vegada.
***Recàrrega X-Y***. La notació "Recàrrega X-Y" vol dir que un monstre pot usar una habilitat especial una vegada i que l'habilitat té una probabilitat aleatòria de reacarregar-se durant cada ronda de combat subseqüent. Al principi de cada un dels torns del monstre, tira un d6. Si la tirada és un dels nombres en la notació de recàrrega, el monstre recupera l'ús de l'habilitat especial. L'habilitat també es recarrega quan el monstre completa un descans curt o llarg.
Per exemple, "Recàrrega 5-6" vol dir que un monstre pot usar l'habilitat especial una vegada. Després, al principi del torn del monstre, recupera l'ús d'aquesta habilitat si tira un 5 o  un 6 en un d6.
***Recàrrega després d'un Descans Curt o Llarg***. Aquesta notació vol dir que un monstre pot usar una habilitat especial una vegada i després ha d'acabar un descans curt o llarg per usar-la una altra vegada.


## Equipament
Un bloc d'estadístiques rarament es refereix a l'equipament, excepte a armadura o armes usades per un monstre. Es presumeix que una criatura que habitualment porta roba, com un humanoide, està vestida apropiadament.

Si vols, pots equipar a monstres amb equipament i galindaines addicionals, i decideixes quant equipament d'un monstre és recuperable després de matar a la criatura, i si part d'aquest equipament encara és usable. Per exemple, una d'armadura atrotinada feta per un monstre rarament és usable per ningú més.

Si un monstre que conjura encanteris necessita components materials per a conjurar els seus encanteris, presumeix que té els components materials que necessita per a conjurar els encanteris del seu bloc d'estadístiques.


# Criatures Llegendàries

Una criatura llegendària pot fer coses que no poden fer les criatures ordinàries. Pot prendre accions especials fora del seu torn, i pot exercir influència màgica a quilòmetres a la rodona.

Si una criatura pren la forma d'una criatura llegendària, com mitjançant un encanteri, no guanya les accions llegendàries, accions de cau, o efectes regionals d'aquesta forma.


## Accions Llegendàries
Una criatura llegendària pot prendre un cert nombre d'accions especials -anomenades accions llegendàries- fora del seu torn. Només es pot usar una opció d'acció llegendària la vegada i només al final del torn d'una altra criatura. Una criatura recupera les seves accions llegendàries gastades al principi del seu torn. Pot renunciar a usar-les, i no pot utilitzar-les mentre estigui incapacitada o altrament incapaç de prendre accions. Si és sorpresa, no pot fer-ne ús fins després del seu primer torn en el combat.


## El Cau d'una Criatura Llegendària
Una criatura llegendària pot tenir una secció que descrigui el seu cau i els efectes especials que pot crear mentre hi estigui, sigui a voluntat o simplement sent-hi present. Aquesta secció s'aplica només a una criatura llegendària que passi molt de temps al seu cau.

### Accions de Cau
Si una criatura llegendària té accions de cau, pot usar-les per a canalitzar la màgia ambiental del seu cau. En la puntuació d'iniciativa 20 (perdent els empats en iniciativa), pot usar una de les seves opcions d'acció de cau. No pot fer-ho mentre estigui incapacitada o altrament incapaç de prendre accions. Si és sorpresa, no pot fer-ne ús fins després del seu primer torn en el combat.

### Efectes Regionals
La mera presència d'una criatura llegendària pot tenir estranys i meravellosos efectes sobre el seu medi, com s'observa en aquesta secció. Els efectes regionals acaben abruptament es dissipen amb el temps quan la criatura llegendària mor.
