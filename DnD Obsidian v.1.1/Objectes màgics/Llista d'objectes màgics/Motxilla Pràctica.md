# Motxilla Pràctica

(Tipus:: Objecte meravellós) (Raresa:: Rar)

Aquesta motxilla té una butxaca central i dues laterals, cada una de les quals és un espai extradimensional. Cada butxaca lateral pot aguantar fins a 9 kg de material, sense excedir un volum de 2 u. cúbiques. La gran butxaca central pot aguantar fins a 8 u. cúbiques o 36 kg de material. La motxilla sempre pesa 2,25 kg, independentment del seu contingut.

Posar un objecte en la motxilla segueix les normes normals per interactuar amb objectes. Recuperar un objecte de la motxilla requereix que usis una acció. Quan busques un objecte específic dins la motxilla, l'objecte sempre està màgicament al capdamunt.

La motxilla té unes poques limitacions. Si està sobrecarregada, o si un objecte esmolat la perfora o l'esquinça, la motxilla s'esvinça i és destruïda. Si la motxilla és destruïda, el seu contingut es perd per sempre, tot i que un artefacte sempre apareix una altra vegada en alguna banda. Si la motxilla és girada del revés, el seu contingut s'escampa, intacte, i la motxilla s'ha de posar del dret abans de poder ser usada una altra vegada. Si una criatura que respira es posa dins la motxilla, la criatura pot sobreviure fins a un màxim de 10 minuts, després dels quals es comença a asfixiar.

Posar la motxilla dins d'un espai extradimensional creat per una *bossa de tinença*, [[Forat Portàtil]], o objecte similar instantàniament destrueix ambdós objectes i obre un portal al Pla Astral. El portal s'origina allà on un objecte s'ha ficat dins de l'altre. Qualsevol criatura a 10 u. del portal és xuclada a través seu i dipositada en una ubicació aleatòria al Pla Astral. El portal després es tanca. El portal és només d'un sol sentit i no es pot tornar a obrir.

Handy Haversack (Font:: DMG)

[[Objectes Màgics]]