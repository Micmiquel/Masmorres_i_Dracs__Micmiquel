# Habilitats

Sis habilitats proveeixen una ràpida descripció de les característiques físiques i mentals de cada criatura:

- **Força**, mesurant poder físic
- **Destresa**, mesurant agilitat
- **Constitució**, mesurant resistència
- **Intel·ligència**, mesurant raonament i memòria
- **Saviesa**, mesurant percepció i intuïció
- **Carisma**, mesurant força de personalitat

És un personatge musculat i perspicaç? Brillant i encantador? Àgil i resistent? Les puntuacions d'habilitat defineixen aquestes qualitats - els punts forts d'una criatura, i les seves febleses.

Les tres principals tirades del joc -el control d'habilitat, el salvament, i el tir d'atac- es basen en les sis puntuacions d'habilitat. Totes es basen en una mateixa norma bàsica: tira un d20, afegeix un modificador d'habilitat derivat d'una de les sis puntuacions d'habilitat, i compara el total a un número objectiu.

## Puntuacions d'Habilitat i Modificadors

Cada una de les habilitats d'una criatura té una puntuació, un nombre que defineix la magnitud d'aquesta habilitat. Una puntuació d'habilitat no és només una mesura de capacitats innates, sinó que també engloba l'entrenament i competència en activitats relacionades amb aquesta habilitat d'una criatura.

Una puntuació de 10 o 11 és la mitjana humana, però els aventurers i molts monstres estan per sobre la mitjana en la majoria d'habilitats. Una puntuació de 18 és la major que una persona normalment assoleix. Els aventurers poden tenir puntuacions de fins a 20, i monstres i éssers divins poden tenir puntuacions de fins a 30.

Cada habilitat també té un modificador, derivat de la puntuació i oscil·lant entre -5 (per una puntuació d'habilitat de 1) a +10 (per una puntuació de 30). La taula de Puntuacions d'Habilitat i Modificadors mostra els modificadors d'habilitat per tot el rang de possibles puntuacions d'habilitat, de 1 to 30.

**Taula - Puntuacions d'Habilitat i Modificadors**

| Puntuació | Modificador |
| ---- | ---- |
| 1 | -5 |
| 2-3 | -4 |
| 4-5 | -3 |
| 6-7 | -2 |
| 8-9 | -1 |
| 10-11 | +0 |
| 12-13 | +1 |
| 14-15 | +2 |
| 16-17 | +3 |
| 18-19 | +4 |
| 20-21 | +5 |
| 22-23 | +6 |
| 24-25 | +7 |
| 26-27 | +8 |
| 28-29 | +9 |
| 30 | +10 |

Per determinar un modificador d'habilitat sense consultar la taula, resta 10 de la puntuació d'habilitat i després divideix el total entre  2 (arrodoneix a la baixa).

Com que els modificadors d'habilitat afecten gairebé cada tir d'atac, control d'habilitat, i salvament, els modificadors d'habilitat entren en joc més sovint que les seves puntuacions associades.

