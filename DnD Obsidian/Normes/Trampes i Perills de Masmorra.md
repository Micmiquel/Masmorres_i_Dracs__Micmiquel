# Trampes i Perills de Masmorra

## Trampes

Les trampes es poden trobar gairebé en qualsevol lloc. Un pas equivocat en una tomba anciana pot activar una sèrie de fulles segadores, que es mouen de banda a banda i que tallen a través d'armadura i d'os. Les vinyes aparentment inofensives que pengen sobre l'entrada d'una cova poden agafar i escanyar a qualsevol que s'obri pas a través seu. Una xarxa amagada entre els arbres podria caure sobre viatgers que hi passin per sota. En un joc de fantasia, els aventurers incauts poden caure al buit, ser cremats en vida, o caure sota un afusellament de dards enverinats.

Una trampa pot ser de naturalesa mecànica o màgica. Les **trampes mecàniques** inclouen forats, trampes de fletxes, blocs que cauen, habitacions plenes d'aigua, fulles giravoltant, i qualsevol altra cosa que depengui d'un mecanisme per a operar. Les **trampes màgiques** són o bé trampes de dispositius màgics o encanteris trampa. Les trampes de dispositius màgics inicien efectes d'encanteris quan s'activen. Els encanteris trampa són encanteris com [[Glif de Protecció]] i [[Símbol]] que funcionen com a trampes.

### Trampes en Joc
Quan els aventurers es troben amb una trampa, necessites saber com s'activa la trampa i què fa, a més de la possibilitat pels personatges de detectar la trampa i inutilitzar-la o evitar-la.

#### Activar una Trampa
La majoria de trampes s'activen quan una criatura va a algun lloc o toca quelcom que el creador de la trampa volia protegir. Els disparadors comuns inclouen trepitjar una placa de pressió o una secció de terra falsa, tibar d'un filferro, girar un pom, i usar la clau equivocada en un pany. Les trampes màgiques sovint estan preparades per a que s'activin quan una criatura entra dins d'una àrea o toca un objecte. Algunes trampes màgiques (com l'encanteri [[Glif de Protecció]]) tenen condicions d'activació més complicades, incloent una contrasenya que evita que la trampa s'activi.

#### Detectar i Inutilitzar una Trampa
Normalment, algun element d'una trampa és visible sota una inspecció curosa. Els personatges poden detectar una llosa irregular que amaga una placa de pressió, divisar un reflex de llum en un filferro, reparar en petits forats a les parets dels quals sorgiran dolls de flames, o altrament adonar-se de quelcom que apunta a la presència d'una trampa.

La descripció d'una trampa especifica els controls i CD necessaris per detectar-la, inutilitzar-la, o ambdues. Un personatge que busca una trampa activament pot intentar fer un control de Saviesa (Percepció) contra la CD de la trampa. També pots comparar la CD per detectar la trampa amb la puntuació passiva de Saviesa (Percepció) de cada personatge per determinar si algú del grup es fixa en la trampa al passar. Si els aventurers detecten una trampa abans d'activar-la, poden ser capaços d'inutilitzar-la, sigui permanentment o durant prou estona com per creuar-la. Pots demanar un control d'Intel·ligència (Investigació) perquè un personatge dedueixi què cal fer, seguit per un control de Destresa usant eines de lladre per a executar el sabotatge necessari.

Qualsevol personatge pot intentar fer un control d'Intel·ligència (Arcana) per detectar o inutilitzar una trampa màgica, a més de qualsevols altres controls anotats a la descripció de la trampa. Les CD són les mateixes independentment del control usat. Addicionalment, [[Dissipar Màgia]] té possibilitats d'inutilitzar la majoria de trampes màgiques. La descripció d'una trampa màgica proveeix la CD pel control d'habilitat fet quan uses [[Dissipar Màgia]].

En la majoria de casos, la descripció d'una trampa és prou clara com per a que puguis jutjar si les accions d'un personatge localitzen o frustren la trampa. Com amb moltes situacions, no hauries de permetre que les tirades del dau treguin valor a jugades intel·ligents i bona planificació. Usa el teu sentit comú, basant-te en la descripció de la trampa per a determinar què passa. Cap disseny d'una trampa es pot anticipar a cada acció possible que poden intentar els personatges.

Hauries de permetre a un personatge descobrir una trampa sense fer un control d'habilitat si una acció revelaria clarament la presència de la trampa. Per exemple, si un personatge aixeca una catifa que amaga una placa de pressió, el personatge troba el disparador i no es requereix cap control.

Inutilitzar trampes pot ser una mica més complicat. Imagina un cofre del tresor entrampat. Si el cofre s'obre sense estirar abans de les dues nanses de les bandes, un mecanisme dins seu dispara una pluja d'agulles verinoses cap a ningú davant seu. Després d'inspeccionar el cofre i fent uns pocs controls, els personatges encara no estan segurs si està entrampat. En comptes de simplement obrir el cofre, situen un escut davant seu i l'obren a distància amb una vara de ferro. En aquest cas, la trampa encara s'activa, però la pluja d'agulles es dispara inofensivament sobre l'escut.

Les trampes sovint es dissenyen amb mecanismes que les permet ser inutilitzades o evitades. Els monstres intel·ligents que situen trampes dins o al voltant dels seus caus necessiten maneres de passar davant d'aquestes trampes sense ferir-se. Aquestes trampes poden tenir palanques amagades que desactiven els seus disparadors, o una porta secreta pot camuflar un passadís que va al voltant de la trampa.

#### Efectes de les Trampes
Els efectes de trampes poden variar des de inconvenients a mortals, fent ús d'elements com fletxes, estaques, fulles d'acer, verí, gas tòxic, explosions de foc, i fossars profunds. Les trampes més mortals combinen múltiples elements per a matar, ferir, contenir, o foragitar qualsevol criatura prou desafortunada com per activar-les. La descripció d'una trampa especifica què passa quan s'activa.

L'atac bonus d'una trampa, la CD de salvament per resistir els seus efectes, i el dany que causa pot variar depenent de la severitat de la trampa. Usa les taules de *Perills de les Trampes* i *Severitat de les Trampes* per suggeriments basades en tres nivells de severitat de la trampa.

Una trampa que vol ser un **contratemps** és poc probable que mati o danyi seriosament a personatges dels nivells indicats, mentre que una  trampa **perillosa** probablement ferirà seriosament (i potencialment matarà) a personatges dels nivells indicats. Una trampa **mortal** probablement matarà personatges dels nivells indicats.

**Taula - Perills de les Trampes**

| Perill de la Trampa | CD de salvament | Atac Bonus |
|-------------|---------|--------------|
| Contratemps     | 10-11   | +3 to +5     |
| Perillosa   | 12-15   | +6 to +8     |
| Mortal      | 16-20   | +9 to +12    |

**Taula - Severitat de les Trampes**

| Nivell de Personatge | Contratemps | Perillosa | Mortal |
| -------------------- | ----------- | --------- | ------ |
| 1r-4t                | 1d10        | 2d10      | 4d10   |
| 5è-10è               | 2d10        | 4d10      | 10d10  |
| 11è-16è              | 4d10        | 10d10     | 18d10  |
| 17è-20è              | 10d10       | 18d10     | 24d10  |

#### Trampes Complexes
Les trampes complexes funcionen com les trampes estàndards, excepte que una vegada s'activen executen una sèrie d'accions cada ronda. Una trampa complexa transforma el procés d'afrontar una trampa en quelcom més semblant a un encontre de combat.

Quan s'activa una trampa complexa, tira iniciativa. La descripció de la trampa inclou un bonus d'iniciativa. En el seu torn, la trampa s'activa una altra vegada, sovint prenent una acció. Podria fer atacs successius contra els intrusos, crear un efecte que canvia amb el temps, o altrament produir un repte dinàmic. Si no, la trampa complexa es pot detectar i inutilitzar o evitar de les maneres usuals.

Per exemple, una trampa que causa que una habitació s'inundi lentament funciona millor com a trampa complexa. En el torn de la trampa, el nivell de l'aigua puja. Després d'algunes rondes, l'habitació és inundada completament.

### Trampes de Mostra
Les trampes màgiques i mecàniques presentades aquí varien en com de mortíferes són, i s'ordenen en ordre alfabètic.

#### Agulla Verinosa
*Trampa mecànica*

Una agulla enverinada està amagada dins del pany d'un cofre del tresor, o en quelcom diferent que una criatura podria obrir. Obrir el cofre sense la clau adequada causa que l'agulla salti, injectant una dosi de verí.

Quan la trampa s'activa, l'agulla s'estira recta 7,5 cm fora del pany. Una criatura en rang rep 1 dany perforant i 11 (2d10) dany de verí, i ha de superar un salvament de Constitució de CD 15 o ser enverinada per 1 hora.

Un control d'Intel·ligència (Investigació) de CD 20 exitós permet a un personatge deduir la presència d'alteracions al pany per acomodar a l'agulla. Un control de Destresa de CD 15 exitós usant eines de lladre inutilitza la trampa, treien l'agulla del pany. Intentar forçar el pany sense èxit activa la trampa.

#### Dards Verinosos
*Trampa mecànica*

Quan una criatura trepitja una placa de pressió amagada, es disparen dards amb puntes verinoses des de tubs amb molles o presuritzats astutament encastants en els murs circumdants. Una àrea pot incloure múltiples plaques de pressió, cada una lligada al seu propi joc de dards.

Els petits forats a les parets estan amagats per pols i teranyines, o astutament ocults enmig de baixos relleus, murals, o frescs que adornen les parets. La CD per a veure'ls és 15. Amb un control d'Intel·ligència (Investigació) de CD 15 exitós, un personatge pot deduir la presència de la placa de pressió degut a les variacions en el morter i la pedra usada per crear-la, comparada amb el terra circumdant. Falcant una estaca de ferro o un altre objecte sota la placa de pressió s'impedeix que la trampa s'activi. Taponar els forats amb tela o cera impedeix que els dards que contenen es disparin.

La trampa s'activa quan es situen més de 9 kg sobre la placa de pressió, descarregant quatre dards. Cada dard fa un atac de rang amb un +8 de bonus contra un objectiu aleatori a 10 u. de la placa de pressió (la visió és irrellevant per aquest tir d'atac). (Si no hi ha objectius dins de l'àrea, els dards no donen a res.) Un objectiu al que es doni rep 2 (1d4) dany perforant i ha de superar un salvament de Constitució de CD 15, rebent 11 (2d10) dany de verí en un salvament fallat, o la meitat del dany en un d'exitós.

#### Esfera d'Annihilació
*Trampa Màgica*

Una foscor màgica i impenetrable omple la boca oberta d'una cara de pedra tallada en un mur. La boca fa 60 cm de diàmetre i és aproximadament circular. No en surt cap so, no es pot il·luminar amb cap llum qualsevol matèria que hi entra és instantàniament obliterada.

Un control d'Intel·ligència (Arcana) de CD 20 exitós revela que la boca conté una [[Esfera d'Anihilació]] que no pot ser controlada o moguda. És altrament idèntica a una [[Esfera d'Anihilació]].

Algunes versions d'aquesta trampa inclouen un encantament situat a la cara de pedra, de manera que les criatures especificades sentin un impuls aclaparador d'acostar-s'hi i ficar-se dins de la seva boca. Aquest efecte és altrament igual a l'aspecte *Simpatia* de l'encanteri [[Antipatia, Simpatia]]. Un encanteri de [[Dissipar Màgia]] (CD 18) exitós elimina aquest encantament.

#### Esfera Rodoladora
*Trampa mecànica*

Quan 9 o més kg de pressió es situen a la placa de pressió d'aquesta trampa, una trapa amagada al sostre opens, alliberant una esfera de 10 u. de diàmetre de pedra sòlida.

Amb un control de Saviesa (Percepció) de CD 15, un personatge pot veure la trapa i la placa de pressió. Escodrinyar el terra, acompanyat d'un control d'Intel·ligència (Investigació) de CD 15 exitós, revela variacions en el morter i la pedra que delata la presència de la placa de pressió. El mateix control fet al inspeccionar el sostre denota variacions a la maçoneria que revelen la trapa. Falcant una estaca de ferro o un altre objecte sota la placa de pressió s'impedeix que la trampa s'activi.

L'activació de l'esfera requereix que tota criatura present tiri iniciativa. L'esfera tira iniciativa amb un +8 de bonus. En el seu torn, es mou 60 u. en línia recta. L'esfera es pot moure a través de l'espai d'altres criatures, i aquestes es poden moure a través de l'espai de l'esfera, tractant-lo com a terreny difícil. Quan l'esfera entra a l'espai d'una criatura o una criatura entra al de l'esfera mentre està rodant, aquesta criatura ha de superar un salvament de Destresa de CD 15 o rebre 55 (10d10) dany d'impacte i ser estirada.

L'esfera s'atura quan xoca contra un mur o una barrera similar. No pot girar cantonades, però els constructors de masmorres astuts incorporen girs suaus i corvats cap a passadissos propers que permeten que l'esfera es continuï movent.

Amb una acció, una criatura a 5 u. del esfera pot intentar alentir-la amb un control de Força de CD 20. En un control exitós, la velocitat de l'esfera es redueix per 15 u. Si la seva velocitat arriba a 0, es deixa de moure i de ser una amenaça.

#### Estàtua Escopidora de Foc
*Trampa Màgica*

Aquest trampa s'activa quan un intrús trepitja una placa de pressió amagada, alliberant un ruixat de flames màgic des d'una estàtua propera. L'estàtua pot ser de qualsevol cosa, incloent un drac o un mag conjurant un encanteri.

La CD per a veure la placa de pressió és 15, a més de tènues marques de cremades al terra i parets. Un encanteri o un altre efecte que pugui sentir la presència de màgia, com [[Detectar Màgia]], revela una aura de màgia d'evocació al voltant l'estàtua.

La trampa s'activa quan es situen més de 9 kg sobre la placa de pressió, causant que l'estàtua deixi anar un con de 30 u. de foc. Cada criatura dins del foc ha de fer un salvament de Destresa de CD 13, rebent 22 (4d10) dany de foc en un salvament fallat, o la meitat del dany en un d'exitós.

Falcant una estaca de ferro o un altre objecte sota la placa de pressió s'impedeix que la trampa s'activi. Un encanteri de [[Dissipar Màgia]] (CD 13) exitós conjurat sobre l'estàtua destrueix la trampa.

#### Fosses
*Trampa mecànica*

Aquí es presented quatre trampes de fossa bàsiques.

***Fossa Simple***. Una trampa de fossa simple és un forat excavat al terra. El forat és cobert per una gran tela ancorada a la vora de la fossa i camuflada amb terra i brutícia.

La CD per a veure la fossa és 10. Qualsevol que trepitgi la tela hi cau i estira la tela dins de la fossa, rebent un dany basat en la profunditat de la fossa (normalment 10 u., però algunes fosses són més profundes).

***Fossa Amagada***. Aquesta fossa té una coberta construïda de material idèntic al terra al seu voltant.

Un control de Saviesa (Percepció) de CD 15 exitós percep una absència de petjades sobre la secció de terra que forma la coberta de la fossa. Es necessita un control d'Intel·ligència (Investigació) de CD 15 exitós per a confirmar que la secció de terra entrampada en realitat és la coberta d'una fossa.

Quan una criatura trepitja la coberta, s'obre com una trapa, causant que l'intrús rellisqui a la fossa de sota, que normalment fa 10 o 20 u. de profunditat però pot ser més profunda.

Un cop s'ha detectat la trampa de fossa, es pot falcar una estaca de ferro o un objecte similar entre la coberta de la fossa i el terra circumdant de tal manera que impedeixi que la coberta s'obri, fent que creuar-la sigui segur. La coberta també es pot mantenir tancada màgicament usant l'encanteri [[Pany Arcà]] o màgia similar.

***Fossa de Molles***. Aquest trampa de fossa és idèntica a una trampa de fossa amagada, amb una excepció clau: la trapa que cobreix la fossa té molles. Després de que una criatura caigui dins la fossa, la coberta es tanca per atrapar la seva victima a dins.

És necessari un control de Força de CD 20 exitós per obrir a la forçla la coberta. La coberta també pot ser trencada. Un personatge dins la fossa també pot intentar inutilitzar el mecanisme de molles des de dins amb un control de Destresa de CD 15 usant eines de lladre, sempre que pugui arribar al mecanisme i el pugui veure. En certs casos, un mecanisme (normalment amagat rere una porta secreta propera) obre la fossa.

***Fossa d'Estaques***. Aquest trampa de fossa pot ser simple, amagada, o de molles, amb estaques esmolades de fusta o ferro al fons. Una criatura que caigui dins la fossa rep 11 (2d10) dany perforant de les estaques, a més del dany de caiguda corresponent. Les versions encara més vils tenen verí untat a les estaques. En aquest cas, algú qeu rebi el dany perforant de les estaques també ha de fer un salvament de Constitució de CD 13, rebent 22 (4d10) dany de verí en un salvament fallat, o la meitat del dany en un d'exitós.

#### Sostre Esfondrable
*Trampa mecànica*

Aquest trampa empra un filferro per a esfondrar els suports que mantenen en lloc una secció inestable d'un sostre.

El filferro està a 7,5 cm del terra i s'estira entre dues bigues de suport. La CD per a veure el filferro és 10. Un control de Destresa exitós de CD 15 usant eines de lladre inutilitza el filferro sense perill. Un personatge sense eines de lladre pot intentar aquest control amb desavantatge usant qualsevol arma de fil o eina de tall. En un control fallit, la trampa s'activa.

Algú que inspeccioni les bigues pot determinar fàcilment que estan merament falcades al lloc. Amb una acció, un personatge pot tombar una biga, causant que la trampa es dispari.

El sostre sobre el filferro està en males condicions, i qualsevol que el vegi pot veure que hi ha perill de que s'esfondri.

Quan la trampa s'activa, el sostre inestable s'esfondra. Qualsevol criatura dins de l'àrea sota la secció inestable ha de superar un salvament de Destresa de CD 15, rebent 22 (4d10) dany d'impacte en un salvament fallat, o la meitat del dany en un d'exitós. Un cop la trampa s'activa, el terra de l'àrea s'omple de runa i es torna terreny difícil.

#### Xarxa Descendent
*Trampa mecànica*

Aquest trampa empra un filferro per alliberar una xarxa suspesa del sostre.

El filferro està a 7,5 cm del terra i s'estira entre dues columnes o arbres. La xarxa està amagada per teranyines o fullatge. La CD per a veure el filferro i la xarxa és 10. Un control de Destresa de CD 15 exitós usant eines de lladre trenca el filferro sense efectes. Un personatge sense eines de lladre pot intentar aquest control amb desavantatge usant qualsevol arma de fil o eina de tall. En un control fallit, la trampa s'activa.

Quan la trampa s'activa, la xarxa s'allibera, cobrint un quadrat de 10 u. d'àrea. Aquells dins l'àrea són atrapats sota la xarxa i restringits, i aquells que fallin un salvament de Força de CD 10 també cauen estirats. Una criatura pot usar la seva acció per fer un control de Força de CD 10, alliberant-se a si mateixa o a una altra criatura dins del seu rang si té èxit. La xarxa té CA 10 i 20 punts vitals. Causar 5 de dany tallant a la xarxa (CA 10) en destrueix una secció quadrada de 5 u., alliberant a qualsevol criatura atrapada en aquesta secció.

## Perills de Masmorra

Els riscos descrits aquí només són uns pocs exemples dels perills ambientals trobats sota terra i en altres llocs foscos. Els perills de masmorra són funcionalment similars a les trampes.

**Detectar un Perill**. No es requereix cap control d'habilitat per a advertir un perill a no ser que estigui amagat. Un perill que sembli quelcom benigne, com una clapa de llim o fongs, pot ser identificat correctament amb un control exitós d'Intel·ligència (Natura). Usa les pautes de [[Controls d'Habilitat]] per a determinar una CD adequada per a qualsevol control fet per a detectar o reconèixer un perill.

**Severitat del Perill**. Per a determinar com de mortífer és un perill en relació als personatges, pensa en el perill com si fos una trampa i compara el dany que causa amb el nivell del grup usant la taula de *Severitat de les Trampes* que es troba en aquest document.

#### Floridura Groga
La floridura groga creix en llocs foscos, i una clapa cobreix un quadrat de 5 u. Si es toca, la floridura expulsa un núvol d'espores que omple un cub de 10 u.. originant-se de la floridura. Qualsevol criatura a l'àrea ha de superar un salvament de Constitució de CD 15 o rebre 11 (2d10) dany de verí i ser [[Condicions#Enverinat|enverinada]] durant 1 minut. Mentre estigui enverinada d'aquesta manera, la criatura rep 5 (1d10) dany de verí al principi de cada un dels seus torns. La criatura pot repetir el salvament al final de cada un dels seus torns, acabant amb l'efecte sobre si mateixa en un salvament exitós.

La llum solar o qualsevol quantitat de dany de foc destrueix instantàniament una clapa de floridura groga.

#### Floridura Marró
La floridura marró s'alimenta de l'escalfor, extraient calor de qualsevol cosa al seu voltant. Una clapa de floridura marró típicament cobreix un quadrat de 10 u., i la temperatura a 30 u. d'ella sempre és frígida.

Quan una criatura es mou a 5 u. de la floridura per primera vegada en un torn i hi comença el torn, ha de fer un salvament de Constitució de CD 12, rebent 22 (4d10) dany de fred en un salvament fallit, o la meitat del dany en un d'exitós.

La floridura marró és immune al foc, i qualsevol font de foc portada a 5 u. de la clapa causa que s'expandeixi cap a fora instantàniament, en la direcció del foc, cobrint una quadrada de 10 u. (amb la font del foc al centre d'aquesta àrea). Una clapa de floridura marró exposada a un efecte que causi dany de fred és instantàniament destruïda.

#### Llim Verd
Aquest llim acídic devora carn, matèria orgànica, i metall per contacte. Verd brillant, humit, i enganxós, s'adhereix a parets, terres, i sostres en clapes.

Una clapa de llim verd cobreix un quadrat de 10 u., té visió cega a un rang de 30 u., i es deixa caure de murs i sostres quan detecta moviment sota seu. Més enllà d'això, no té l'habilitat de moure's. Una criatura conscient de la presència del llim pot evitar ser impactada per aquest amb un salvament de Destresa de CD 10 exitós. Altrament, el llim no pot ser esquivat mentre cau.

Una criatura que entra en contacte amb el llim verd rep 5 (1d10) dany d'àcid. La criatura rep el dany un altre cop a l'inici de cada un dels seus torns fins que el llim sigui raspat o destruït. Contra fusta o metall, el llim verd causa 11 (2d10) dany d'àcid cada ronda, i qualsevol arma o eina no màgica de fusta o metall usada per a raspar el llim és virtualment destruïda.

La llum solar, qualsevol efecte que curi malalties, i qualsevol efecte que causi dany de fred, foc o radiant destrueix una clapa de llim verd.

#### Teranyines
Les [[Aranya Gegant|aranyes gegants]] teixeixen teranyines gruixudes i enganxifoses a través de passadissos i al fons de fossars per a entrampar preses. Aquestes àrees plenes de teranyines són terreny difícil. A més, una criatura que entri en una àrea enteranyinada per primera vegada en un torn o hi comenci el torn ha de superar un salvament de Destresa de CD 12 o ser [[Condicions#Restringit|restringida]] per les teranyines. Una criatura restringida pot usar la seva acció per intentar escapar, fent-ho amb un control exitós de Força (Atletisme) o Destresa (Acrobàcies) de CD 12.

Cada cub de 10 u. de teranyines gegants té una CA 10, 15 punts vitals, vulnerabilitat al foc, i immunitat al dany d'impacte, perforant i psíquic.