# Avantatge i Desavantatge

A vegades una habilitat o un encanteri especial et diu que tens avantatge o desavantatge en un control d'habilitat, un salvament, o un tir d'atac. Quan això passa, tires un segon d20 quan fas la tirada. Usa la major de les dues tirades si tens avantatge, i la menor si tens desavantatge. Per exemple, si tens desavantatge i tires un 17 i un 5, uses el 5. Si en canvi tens avantatge i tires aquests nombres, uses el 17.

Si múltiples situacions afecten a una tirada i totes li atorguen avantatge o desavantatge, no tires més d'un d20 addicional. Si dues situacions favorables atorguen avantatge, per exemple, igualment només tires un d20 addicional.

Si les circumstàncies causen que una tirada tingui tant avantatge com desavantatge, es considera que no en tens cap, i tires només un d20. Això és així fins i tot si múltiples circumstàncies imposen desavantatge i només una atorga avantatge, o vice-versa. En una d'aquestes situacions, no tens ni avantatge ni desavantatge.

Quan tens avantatge o desavantatge i alguna cosa en el joc, com el tret *Afortunat* dels mitjans, et permet tornar a tirar o reemplaçar el d20, pots tornar a tirar o reemplaçar només un del daus, i esculls quin d'ells. Per exemple, si un mitjà té avantatge o desavantatge en un control d'habilitat i tira un 1 i un 13, el mitjà podria usar *Afortunat* per tornar a tirar el 1.

Normalment guanyes avantatge o desavantatge a través de l'ús d'habilitats, accions, o encanteris especials. La Inspiració també pot donar avantatge a un personatge. El MJ també pot decidir que les circumstàncies influencien una tirada en una o altra direcció, i com a conseqüència atorguen avantatge o imposen desavantatge.

