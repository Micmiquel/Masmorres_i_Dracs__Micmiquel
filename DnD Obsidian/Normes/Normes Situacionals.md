# Normes Situacionals

## Trampes
Les rampes es poden trobar gairebé en qualsevol lloc. Un pas equivocat en una tomba anciana pot activar una sèrie de fulles segadores, que es mouen de banda a banda i que tallen a través d'armadura i d'os. Les vinyes aparentment inofensives que pengen sobre l'entrada d'una cova poden agafar i escanyar a qualsevol que s'obri pas a través seu. Una xarxa amagada entre els arbres podria caure sobre viatgers que hi passin per sota. En un joc de fantasia, els aventurers incauts poden caure al buit, ser cremats en vida, o caure sota un afusellament de dards enverinats.

Una trampa pot ser de naturalesa mecànica o màgica. Les **trampes mecàniques** inclouen forats, trampes de fletxes, blocs que cauen, habitacions plenes d'aigua, fulles giravoltant, i qualsevol altra cosa que depengui d'un mecanisme per a operar. Les **trampes màgiques** són o bé trampes de dispositius màgics o encanteris trampa. Les trampes de dispositius màgics inicien efectes d'encanteris quan s'activen. Els encanteris trampa són encanteris com [[Glif de Protecció]] i [[Símbol]] que funcionen com a trampes.

### Trampes en Joc
Quan els aventurers es troben amb una trampa, necessites saber com s'activa la trampe i què fa, a més de la possibilitat pels personatges de detectar la trampa i inutilitzar-la o evitar-la.

#### Activar una Trampa
La majoria de trampes s'activen quan una criatura va a algun lloc o toca quelcom que el creador de la trampa volia protegir. Els disparadors comuns inclouen trepitjar una placa de pressió o una secció de terra falsa, tibar d'un filferro, girar un pom, i usar la clau equivocada en un pany. Les trampes màgiques sovint estan preparades per a que s'activin quan una criatura entra dins d'una àrea o toca un objecte. Algunes trampes màgiques (com l'encanteri [[Glif de Protecció]]) tenen condicions d'activació més complicades, incloent una contrasenya que evita que la trampa s'activi.

#### Detectar i Inutilitzar una Trampa
Normalment, algun element d'una trampa és visible sota una inspecció curosa. Els personatges poden detectar una llosa irregular que amaga una placa de pressió, divisar un reflex de llum en un filferro, reparar en petits forats a les parets dels quals sorgiran dolls de flames, o altrament adonar-se de quelcom que apunta a la presència d'una trampa.

La descripció d'una trampa especifica els controls i CD necessaris per detectar-la, inutilitzar-la, o ambdues. Un personatge que busca una trampa activament pot intentar fer un control de Saviesa (Percepció) contra la CD de la trampa. També pots comparar la CD per detectar la trampa amb la puntuació passiva de Saviesa (Percepció) de cada personatge per determinar si algú del grup es fixa en la trampa al passar. Si els aventurers detecten una trampa abans d'activar-la, poden ser capaços d'inutilitzar-la, sigui permanentment o durant prou estona com per creuar-la. Pots demanar un control d'Intel·ligència (Investigació) perquè un personatge dedueixi què cal fer, seguit per un control de Destresa usant eines de lladre per a executar el sabotatge necessari.

Qualsevol personatge pot intentar fer un control d'Intel·ligència (Arcana) per detectar o inutilitzar una trampa màgica, a més de qualsevols altres controls anotats a la descripció de la trampa. Les CD són les mateixes independentment del control usat. Addicionalment, [[Dissipar Màgia]] té possibilitats d'inutilitzar la majoria de trampes màgiques. La descripció d'una trampa màgica proveeix la CD pel control d'habilitat fet quan uses [[Dissipar Màgia]].

En la majoria de casos, la descripció d'una trampa és prou clara com per a que puguis jutjar si les accions d'un personatge localitzen o frustren la trampa. Com amb moltes situacions, no hauries de permetre que les tirades del dau treguin valor a jugades intel·ligents i bona planificació. Usa el teu sentit comú, basant-te en la descripció de la trampa per a determinar què passa. Cap disseny d'una trampa es pot anticipar a cada acció possible que poden intentar els personatges.

Hauries de permetre a un personatge descobrir una trampa sense fer un control d'habilitat si una acció revelaria clarament la presència de la trampa. Per exemple, si un personatge aixeca una catifa que amaga una placa de pressió, el personatge troba el disparador i no es requereix cap control.

Inutilitzar trampes pot ser una mica més complicat. Imagina un cofre del tresor entrampat. Si el cofre s'obre sense estirar abans de les dues nanses de les bandes, un mecanisme dins seu dispara una pluja d'agulles verinoses cap a ningú davant seu. Després d'inspeccionar el cofre i fent uns pocs controls, els personatges encara no estan segurs si està entrampat. En comptes de simplement obrir el cofre, situen un escut davant seu i l'obren a distància amb una vara de ferro. En aquest cas, la trampa encara s'activa, però la pluja d'agulles es dispara inofensivament sobre l'escut.

Les trampes sovint es dissenyen amb mecanismes que les permet ser inutilitzades o evitades. Els monstres intel·ligents que situen trampes dins o al voltant dels seus caus necessiten maneres de passar davant d'aquestes trampes sense ferir-se. Aquestes trampes poden tenir palanques amagades que desactiven els seus disparadors, o una porta secreta pot camuflar un passadís que va al voltant de la trampa.

#### Efectes de les Trampes
Els efectes de trampes poden variar des de inconvenients a mortals, fent ús d'elements com fletxes, estaques, fulles d'acer, verí, gas tòxic, explosions de foc, i fossars profunds. Les trampes més mortals combinen múltiples elements per a matar, ferir, contenir, o foragitar qualsevol criatura prou desafortunada com per activar-les. La descripció d'una trampa especifica què passa quan s'activa.

L'atac bonus d'una trampa, la CD de salvament per resistir els seus efectes, i el dany que causa pot variar depenent de la severitat de la trampa. Usa les taules de *Perills de les Trampes* i *Severitat de les Trampes* per suggeriments basades en tres nivells de severitat de la trampa.

Una trampa que vol ser un **contratemps** és poc probable que mati o danyi seriosament a personatges dels nivells indicats, mentre que una  trampa **perillosa** probablement ferirà seriosament (i potencialment matarà) a personatges dels nivells indicats. Una trampa **mortal** probablement matarà personatges dels nivells indicats.

**Taula - Perills de les Trampes**

| Perill de la Trampa | CD de salvament | Atac Bonus |
|-------------|---------|--------------|
| Contratemps     | 10-11   | +3 to +5     |
| Perillosa   | 12-15   | +6 to +8     |
| Mortal      | 16-20   | +9 to +12    |

**Taula - Severitat de les Trampes**

| Nivell de Personatge | Contratemps | Perillosa | Mortal |
|-----------------|---------|-----------|--------|
| 1r-4t         | 1d10    | 2d10      | 4d10   |
| 5è-10è        | 2d10    | 4d10      | 10d10  |
| 11è-16è       | 4d10    | 10d10     | 18d10  |
| 17è-20è       | 10d10   | 18d10     | 24d10  |

#### Trampes Complexes
Les trampes complexes funcionen com les trampes estàndards, excepte que una vegada s'activen executen una sèrie d'accions cada ronda. Una trampa complexa transforma el procés d'afrontar una trampa en quelcom més semblant a un encontre de combat.

Quan s'activa una trampa complexa, tira iniciativa. La descripció de la trampa inclou un bonus d'iniciativa. En el seu torn, la trampa s'activa una altra vegada, sovint prenent una acció. Podria fer atacs successius contra els intrusos, crear un efecte que canvia amb el temps, o altrament produir un repte dinàmic. Si no, la trampa complexa es pot detectar i inutilitzar o evitar de les maneres usuals.

Per exemple, una trampa que causa que una habitació s'inundi lentament funciona millor com a trampa complexa. En el torn de la trampa, el nivell de l'aigua puja. Després d'algunes rondes, l'habitació és inundada completament.

### Trampes de Mostra
Les trampes màgiques i mecàniques presentades aquí varien en com de mortíferes són, i s'ordenen en ordre alfabètic.

#### Agulla Verinosa
*Trampa mecànica*

Una agulla enverinada està amagada dins del pany d'un cofre del tresor, o en quelcom diferent que una criatura podria obrir. Obrir el cofre sense la clau adequada causa que l'agulla salti, injectant una dosi de verí.

Quan la trampa s'activa, l'agulla s'estira recta 7,5 cm fora del pany. Una criatura en rang rep 1 dany perforant i 11 (2d10) dany de verí, i ha de superar un salvament de Constitució de CD 15 o ser enverinada per 1 hora.

Un control d'Intel·ligència (Investigació) de CD 20 exitós permet a un personatge deduir la presència d'alteracions al pany per acomodar a l'agulla. Un control de Destresa de CD 15 exitós usant eines de lladre inutilitza la trampa, treien l'agulla del pany. Intentar forçar el pany sense èxit activa la trampa.

#### Dards Verinosos
*Trampa mecànica*

Quan una criatura trepitja una placa de pressió amagada, es disparen dards amb puntes verinoses des de tubs amb molles o presuritzats astutament encastants en els murs circumdants. Una àrea pot incloure múltiples plaques de pressió, cada una lligada al seu propi joc de dards.

Els petits forats a les parets estan amagats per pols i teranyines, o astutament ocults enmig de baixos relleus, murals, o frescs que adornen les parets. La CD per a veure'ls és 15. Amb un control d'Intel·ligència (Investigació) de CD 15 exitós, un personatge pot deduir la presència de la placa de pressió degut a les variacions en el morter i la pedra usada per crear-la, comparada amb el terra circumdant. Falcant una estaca de ferro o un altre objecte sota la placa de pressió s'impedeix que la trampa s'activi. Taponar els forats amb tela o cera impedeix que els dards que contenen es disparin.

La trampa s'activa quan es situen més de 9 kg sobre la placa de pressió, descarregant quatre dards. Cada dard fa un atac de rang amb un +8 de bonus contra un objectiu aleatori a 10 u. de la placa de pressió (la visió és irrellevant per aquest tir d'atac). (Si no hi ha objectius dins de l'àrea, els dards no donen a res.) Un objectiu al que es doni rep 2 (1d4) dany perforant i ha de superar un salvament de Constitució de CD 15, rebent 11 (2d10) dany de verí en un salvament fallat, o la meitat del dany en un d'exitós.

#### Esfera d'Annihilació
*Trampa Màgica*

Una foscor màgica i impenetrable omple la boca oberta d'una cara de pedra tallada en un mur. La boca fa 60 cm de diàmetre i és aproximadament circular. No en surt cap so, no es pot il·luminar amb cap llum qualsevol matèria que hi entra és instantàniament obliterada.

Un control d'Intel·ligència (Arcana) de CD 20 exitós revela que la boca conté una [[Esfera d'Anihilació]] que no pot ser controlada o moguda. És altrament idèntica a una [[Esfera d'Anihilació]].

Algunes versions d'aquesta trampa inclouen un encantament situat a la cara de pedra, de manera que les criatures especificades sentin un impuls aclaparador d'acostar-s'hi i ficar-se dins de la seva boca. Aquest efecte és altrament igual a l'aspecte *Simpatia* de l'encanteri [[Antipatia, Simpatia]]. Un encanteri de [[Dissipar Màgia]] (CD 18) exitós elimina aquest encantament.

#### Esfera Rodoladora
*Trampa mecànica*

Quan 9 o més kg de pressió es situen a la placa de pressió d'aquesta trampa, una trapa amagada al sostre opens, alliberant una esfera de 10 u. de diàmetre de pedra sòlida.

Amb un control de Saviesa (Percepció) de CD 15, un personatge pot veure la trapa i la placa de pressió. Escodrinyar el terra, acompanyat d'un control d'Intel·ligència (Investigació) de CD 15 exitós, revela variacions en el morter i la pedra que delata la presència de la placa de pressió. El mateix control fet al inspeccionar el sostre denota variacions a la maçoneria que revelen la trapa. Falcant una estaca de ferro o un altre objecte sota la placa de pressió s'impedeix que la trampa s'activi.

L'activació de l'esfera requereix que tota criatura present tiri iniciativa. L'esfera tira iniciativa amb un +8 de bonus. En el seu torn, es mou 60 u. en línia recta. L'esfera es pot moure a través de l'espai d'altres criatures, i aquestes es poden moure a través de l'espai de l'esfera, tractant-lo com a terreny difícil. Quan l'esfera entra a l'espai d'una criatura o una criatura entra al de l'esfera mentre està rodant, aquesta criatura ha de superar un salvament de Destresa de CD 15 o rebre 55 (10d10) dany d'impacte i ser estirada.

L'esfera s'atura quan xoca contra un mur o una barrera similar. No pot girar cantonades, però els constructors de masmorres astuts incorporen girs suaus i curvats cap a passadissos propers que permeten que l'esfera es continuï movent.

Amb una acció, una criatura a 5 u. del esfera pot intentar alentir-la amb un control de Força de CD 20. En un control exitós, la velocitat de l'esfera es redueix per 15 u. Si la seva velocitat arriba a 0, es deixa de moure i de ser una amenaça.

#### Estàtua Escopidora de Foc
*Trampa Màgica*

Aquest trampa s'activa quan un intrús trepitja una placa de pressió amagada, alliberant un ruixat de flames màgic des d'una estàtua propera. L'estàtua pot ser de qualsevol cosa, incloent un drac o un mag conjurant un encanteri.

La CD per a veure la placa de pressió és 15, a més de tènues marques de cremades al terra i parets. Un encanteri o un altre efecte que pugui sentir la presència de màgia, com [[Detectar Màgia]], revela una aura de màgia d'evocació al voltant l'estàtua.

La trampa s'activa quan es situen més de 9 kg sobre la placa de pressió, causant que l'estàtua deixi anar un con de 30 u. de foc. Cada criatura dins del foc ha de fer un salvament de Destresa de CD 13, rebent 22 (4d10) dany de foc en un salvament fallat, o la meitat del dany en un d'exitós.

Falcant una estaca de ferro o un altre objecte sota la placa de pressió s'impedeix que la trampa s'activi. Un encanteri de [[Dissipar Màgia]] (CD 13) exitós conjurat sobre l'estàtua destrueix la trampa.

#### Fosses
*Trampa mecànica*

Aquí es presented quatre trampes de fossa bàsiques.

***Fossa Simple***. Una trampa de fossa simple és un forat excavat al terra. El forat és cobert per una gran tela ancorada a la vora de la fossa i camuflada amb terra i brutícia.

La CD per a veure la fossa és 10. Qualsevol que trepitgi la tela hi cau i estira la tela dins de la fossa, rebent un dany basat en la profunditat de la fossa (normalment 10 u., però algunes fosses són més profundes).

***Fossa Amagada***. Aquesta fossa té una coberta construïda de material idèntic al terra al seu voltant.

Un control de Saviesa (Percepció) de CD 15 exitós percep una absència de petjades sobre la secció de terra que forma la coberta de la fossa. Es necessita un control d'Intel·ligència (Investigació) de CD 15 exitós per a confirmar que la secció de terra entrampada en realitat és la coberta d'una fossa.

Quan una criatura trepitja la coberta, s'obre com una trapa, causant que l'intrús rellisqui a la fossa de sota, que normalment fa 10 o 20 u. de profunditat però pot ser més profunda.

Un cop s'ha detectat la trampa de fossa, es pot falcar una estaca de ferro o un objecte similar entre la coberta de la fossa i el terra circumdant de tal manera que impedeixi que la coberta s'obri, fent que creuar-la sigui segur. La coberta també es pot mantenir tancada màgicament usant l'encanteri [[Pany Arcà]] o màgia similar.

***Fossa de Molles***. Aquest trampa de fossa és idèntica a una trampa de fossa amagada, amb una excepció clau: la trapa que cobreix la fossa té molles. Després de que una criatura caigui dins la fossa, la coberta es tanca per atrapar la seva victima a dins.

És necessari un control de Força de CD 20 exitós per obrir a la forçla la coberta. La coberta també pot ser trencada. Un personatge dins la fossa també pot intentar inutilitzar el mecanisme de molles des de dins amb un control de Destresa de CD 15 usant eines de lladre, sempre que pugui arribar al mecanisme i el pugui veure. En certs casos, un mecanisme (normalment amagat rere una porta secreta propera) obre la fossa.

***Fossa d'Estaques***. Aquest trampa de fossa pot ser simple, amagada, o de molles, amb estaques esmolades de fusta o ferro al fons. Una criatura que caigui dins la fossa rep 11 (2d10) dany perforant de les estaques, a més del dany de caiguda corresponent. Les versions encara més vils tenen verí untat a les estaques. En aquest cas, algú qeu rebi el dany perforant de les estaques també ha de fer un salvament de Constitució de CD 13, rebent 22 (4d10) dany de verí en un salvament fallat, o la meitat del dany en un d'exitós.

#### Sostre Esfondrable
*Trampa mecànica*

Aquest trampa empra un filferro per a esfondrar els suports que mantenen en lloc una secció inestable d'un sostre.

El filferro està a 7,5 cm del terra i s'estira entre duess bigues de suport. La CD per a veure el filferro és 10. Un control de Destresa exitós de CD 15 usant eines de lladre inutilitza el filferro sense perill. Un personatge sense eines de lladre pot intentar aquest control amb desavantatge usant qualsevol arma de fil o eina de tall. En un control fallit, la trampa s'activa.

Algú que inspeccioni les bigues pot determinar fàcilment que estan merament falcades al lloc. Amb una acció, un personatge pot tombar una biga, causant que la trampa es dispari.

El sostre sobre el filferro està en males condicions, i qualsevol que el vegi pot veure que hi ha perill de que s'esfondri.

Quan la trampa s'activa, el sostre inestable s'esfondra. Qualsevol criatura dins de l'àrea sota la secció inestable ha de superar un salvament de Destresa de CD 15, rebent 22 (4d10) dany d'impacte en un salvament fallat, o la meitat del dany en un d'exitós. Un cop la trampa s'activa, el terra de l'àrea s'omple de runa i es torna terreny difícil.

#### Xarxa Descendent
*Trampa mecànica*

Aquest trampa empra un filferro per alliberar una xarxa suspesa del sostre.

El filferro està a 7,5 cm del terra i s'estira entre dues columnes o arbres. La xarxa està amagada per teranyines o fullatge. La CD per a veure el filferro i la xarxa és 10. Un control de Destresa de CD 15 exitós usant eines de lladre trenca el filferro sense efectes. Un personatge sense eines de lladre pot intentar aquest control amb desavantatge usant qualsevol arma de fil o eina de tall. En un control fallit, la trampa s'activa.

Quan la trampa s'activa, la xarxa s'allibera, cobrint un quadrat de 10 u. d'àrea. Aquells dins l'àrea són atrapats sota la xarxa i restringits, i aquells que fallin un salvament de Força de CD 10 també cauen estirats. Una criatura pot usar la seva acció per fer un control de Força de CD 10, alliberant-se a si mateixa o a una altra criatura dins del seu rang si té èxit. La xarxa té CA 10 i 20 punts vitals. Causar 5 de dany tallant a la xarxa (CA 10) en destrueix una secció quadrada de 5 u., alliberant a qualsevol criatura atrapada en aquesta secció.


## Malalties
Una plaga assola el regne, posant els aventurers en una missió per trobar una cura. Un aventurer emergeix d'una tomba anciana, tancada durant segles, i aviat es troba consumida per una malaltia. Un bruixot ofén algun poder fosc i contreu una estranya afecció que s'escampa quan conjura encanteris.

Una simple passa pot no ser més que una petita minva dels recursos del grup, curable amb una conjuració de [[Restauració Menor]]. Una epidèmia més complicada pot formar la base d'una o més aventures mentre els personatges busquen una cura, aturen la propagació de la malaltia, i afronten les seves conseqüències.

Una malaltia que fa més que infect uns pocs membres del grup és principalment una eina de l'argument. Les normes ajuden a descriure els efectes de la malaltia i com pot ser curada, però allò específic de com funciona una malaltia no està lligat per un conjunt de normes comú. Les malalties poden afectar a qualsevol criatura, i una malaltia en concret pot passar o no d'una raça o tipus de criatura a un altre. Una plaga podria afectar només a constructes o no-morts, o escampar-se per un barri mitjà però deixar les altres races indemnes. El que importa és la història que vols explicar.

### Malalties de Mostra
Les malalties següents il·lustren la varietat de maneres en que una malaltia pot funcionar en el joc. Sigues lliure d'alterar les CD de salvament, el temps d'incubació, símptomes, i altres característiques d'aquestes malalties per a ajustar-les a la teva campanya.

#### Febre de les Rialles
Aquest malaltia afecta a Humanoides, tot i que els gnoms hi són estranyament immunes. Mentre pateixen aquesta malaltia, les víctimes freqüentment sucumbeixen a atacs de riure foll, donant a la malaltia el seu nom comú i el seu malnom mòrbid: "els xiscles."

Els símptomes apareixen 1d4 hores després de l'infecció i inclouen febre i desorientació. La criatura infectada guanya un nivell d'exhaustió que no pot ser eliminat fins que es curi la malaltia.

Qualsevol esdeveniment que causi una gran tensió a la criatura infectada -incloent entrar en combat, rebre dany, experimentar por, o tenir un malson- froça a la criatura a fer un salvament de Constitució de CD 13. En un salvament fallit, la criatura rep 5 (1d10) dany psíquic i queda incapacitada, rient follament per 1 minut. La criatura pot repetir el salvament al final de cada un dels seus torns, acabant amb el riure i la condició d'*incapacitada* si té èxit.

Qualsevol criatura humanoide que comença el seu torn a 10 u. d'una criatura infectada en l'agonia del riure foll ha de superar un salvament de Constitució de CD 10 o ser infectada amb la malaltia. Un cop una criatura té èxit en aquest salvament, és immune al riure foll d'aquesta criatura infectada en particular per 24 hores.

Al final de cada descans llarg, una criatura infectada pot fer un salvament de Constitució de CD 13. En un salvament exitós, la CD per aquest salvament i pel salvament per evitar un atac de riure foll cau per 1d6. Quan la CD de salvament cau a 0, la criatura es recupera de la malaltia. Una criatura que falla tres d'aquests salvaments guanya una forma de bogeria indefinida determinada aleataòriament, com es descriu posteriorment en aquest apartat.

#### Plaga de les Clavegueres
La plaga de les clavegueres és un terme genèric per una ampla categoria de malalties que s'incuben en clavegueres, piles d'escombraries, i aiguamolls estancats, i que a vegades es són transmeses per criatures que habiten en aquests indrets, com rates i otyughs.

Quan una criatura humanoide és mossegada per una criatura que porta la malaltia, o quan entra en contacte amb immundícia o entranyes contaminades per la malaltia, la criatura ha de superar un salvament de Constitució de CD 11 o ser infectada.

Els símptomes d'aquesta plaga tarden 1d4 dies en aparèixer en una criatura infectada. Aquests inclouen fatiga i rampes. La criatura infectada sofreix un nivell d'exhaustió, i recupera només la meitat del seu nombre de punts vitals normals al gastar Daus Vitals, i no recupera punts vitals al completar un descans llarg.

Al final de cada descans llarg, una criatura infectada ha de fer un salvament de Constitució de CD 11. En un salvament fallit, el personatge guanya un nivell d'exhaustió. En un salvament exitós, el seu nivell d'exhaustió decreix un nivell. Si un salvament exitós redueix el nivell d'exhaustió de la criatura infectada per sota de 1, la criatura es refà de la malaltia.

#### Putrefacció de la Vista
Aquest dolorosa infecció causa que els ulls sagnin i eventualment encega a la víctima.

Una bèstia o humanoide que begui aigua corrompuda per putrefacció de la vista ha de superar un salvament de Constitució de CD 15 o ser infectada. Un dia després de la infecció, la visió de la criatura comença a tornar-se borrosa. La criatura rep un -1 de penalització a tirs d'atac i controls d'habilitat que es basen en la vista. Al final de cada descans llarg després de que els símptomes apareguin, la penalització empitjora per 1. Quan arriba a -5, la víctima és encegada fins que la seva vista sigui restaurada per màgia com [[Restauració Menor]] o [[Guarir]].

La putrefacció de la vista es pot curar usant una flor rara anomenada Ullbrillant, que creix en alguns pantans. Si té una hora, un personatge que tingui proficiència amb l'equip d'herbolari pot tornar la flor en una dosi d'ungüent. Si s'aplica als ulls abans d'un descans llarg, una dosi d'ungüent impedeix que la malaltia empitjori després del descans. Després de tres dosis, l'ungüent cura la malaltia totalment.


## Bogeria
En una campanya típica, els personatges no embogeixen pels horrors als que s'enfronten i la carnisseria que infligeixen dia rere dia, però a vegades l'estrès de ser un aventurer pot ser massa com per suportar-ho. Si la teva campanya té una forma temàtica d'horror, potser vols usar la bogeria per a reforçar aquesta temàtica, emfatitzant l'extraordinàriament horrorífica naturalesa de les amenaces a que s'enfronten els aventurers.

### Tornar-se Boig
Diversos efectes màgics poden infligir bogeria en una ment altrament estable. Certs encanteris, com [[Contactar Altre Pla]] i [[Símbol]], poden causar folleria, i pots usar les normes de bogeria següents en comptes dels efectes d'aquests encanteris. Les malalties, els verins, i efectes planars com el vent psíquic o els vents udoladors de Pandemònium poden infligir bogeria. Alguns artefactes també poden trencar el psique d'un personatge que els usi o s'hi harmonitzi.

Resistir un efecte embogidor normalment requereix un salvament de Saviesa o Carisma.

### Efectes de la Bogeria
La bogeria pot ser de curt termini, llarg termini, o indefinida. La majoria d'efectes relativament mundans imposen bogeria de curt termini, que dura només uns pocs minuts. Els efectes més horrorífics acumulatius poden resultar en bogeria de llarg termini o indefinida.

Un personatge afligida amb **bogeria de curt termini** és subjecta a un efecte de la taula d'Efectes de Bogeria de Curt Termini per 1d10 minuts.

Un personatge afligida amb **bogeria de llarg termini** és subjecta a un efecte de la taula d'Efectes de Bogeria de Llarg Termini per 1d10 × 10 hores.

Un personatge afligida amb **bogeria indefinida** guanya un nou defecte de personatge de la taula de Defectes de Bogeria Indefinida que dura fins ser curat.

**Taula - Efectes de Bogeria de Curt Termini**

| d100   | Efecte (dura 1d10 minuts)                                                                                            |
| ------ | -------------------------------------------------------------------------------------------------------------------- |
| 01-20  | El personatge es retira dins de la seva ment i queda paralitzat. L'efecte acaba si el personatge rep qualsevol dany. |
| 21-30  | El personatge queda incapacitat i passa la duració cridant, rient, o plorant.                                        |
| 31-40  | El personatge queda espantat i ha d'usar la seva acció i moviment cada ronda per a fugir de la font de la por.       |
| 41-50  | El personatge comença a balbucejar i és incapaç de parlar amb normalitat o conjurar encanteris.                      |
| 51-60  | El personatge ha d'usar la seva acció per atacar a la criatura més propera en cada ronda.                            |
| 61-70  | El personatge experimenta al·lucinacions vívides i té desavantatge en controls d'habilitat.                          |
| 71-75  | El personatge fa allò que qualsevol li digui que no sigui clarament auto-destructiu.                                 |
| 76-80  | El personatge experimenta un impuls aclaparador de menjar quelcom estrany com terra, llim, o immundícia.             |
| 81-90  | El personatge és atordit.                                                                                            |
| 91-100 | El personatge cau inconscient.                                                                                       |

**Taula - Efectes de Bogeria de Llarg Termini**

| d100   | Efecte (dura 1d10 × 10 hores)                                                                                                                                                                                                        |
| ------ | ------------------------------------------------------------------------------------------------------------------------------------------------------------------------------------------------------------------------------------ |
| 01-10  | El personatge es sent obligat a repetir una activitat específica una vegada i una altra, com rentar-se les mans, tocar coses, resar, o contar monedes.                                                                               |
| 11-20  | El personatge experimenta al·lucinacions vívides i té desavantatge en controls d'habilitat.                                                                                                                                          |
| 21-30  | El personatge sofreix una paranoia extrema. El personatge té desavantatge en controls de Saviesa i Carisma.                                                                                                                          |
| 31-40  | El personatge veu quelcom (normalment la font de la bogeria) amb una repugnància intensa, com si estigués afectat per l'efecte *antipatia* de l'encanteri [[Antipatia/Simpatia]].                                                    |
| 41-45  | El personatge experimenta una al·lucinació poderosa. Escull una poció, i el personatge s'imagina que està sota els seus efectes.                                                                                                     |
| 46-55  | El personatge queda lligat a un "amulet de la sort," com una persona o un objecte, i té desavantatge en tirs d'atac, controls d'habilitat, i salvaments mentre estigui a més de 30 u. d'aquest.                                      |
| 56-65  | El personatge és encegat (25%) o ensordit (75%).                                                                                                                                                                                     |
| 66-75  | El personatge experimenta tremors o tics incontrolables, que imposen desavantatge en tirs d'atac, controls d'habilitat, i salvaments que involucrin Força o Destresa.                                                                |
| 76-85  | El personatge sofreix amnèsia parcial. El personatge qui és i retén els seus trets racials i característiques de classe, però no reconeix a altres persones ni recorda res que hagi passat abans de que la bogeria entrés en efecte. |
| 86-90  | Quan el personatge rep dany, ha de superar un salvament de Saviesa de CD 15 o ser afectat com si hagués fallat un salvament contra l'encanteri [[Confusió]]. L'efecte de la confusió dura per 1 minut.                               |
| 91-95  | El personatge perd l'habilitat de parlar.                                                                                                                                                                                            |
| 96-100 | El personatge cau inconscient. Cap sacsejada o dany pot despertar el personatge.                                                                                                                                                     |

**Taula - Defectes de Bogeria Indefinida**

| d100   | Defecte (dura fins ser curat)     |
|--------|------------------------|
| 01-15  | "Estar borratxo em manté en el meu seny."       |
| 16-25  | "Guardo allò que em trobo."      |
| 26-30  | "Intento tornar-me més com algú que conec -adoptant el seu estil de vestir, els seus manerismes, i el seu nom."                                |
| 31-35  | "He de doblegar la veritat, exagerar, o directament mentir per resultar interessant a la gent." |
| 36-45  | "Aconseguir la meva meta és la única cosa que m'importa, i ignoraré tota la resta per perseguir-la."                                   |
| 46-50  | "Trobo difícil preocupar-me sobre allò que passa al meu voltant."     |
| 51-55  | "No m'agrada la manera en que la gent em jutja tota l'estona."      |
| 56-70  | "Sóc la persona més llesta, sàvia, forta, ràpida i bella que conec." |
| 71-80  | "Estic convençut de que enemics poderosos m'estan perseguint, i els seus agents estan allà on vaig. Estic segur de que em vigilen a tothora." |
| 81-85  | "Només hi ha una persona en la que puc confiar. I només jo puc veure aquest amic especial." |
| 86-95  | "No em puc prendre res seriosament. Com més seriosa és la situació, més graciosa la trobo." |
| 96-100 | "He descobert que m'agrada molt matar a gent."      |

### Curar la Bogeria
Un encanteri d'[[Calmar Emocions]] pot reprimir els efectes de la bogeria, mentre que un encanteri de [[Restauració Menor]] pot alliberar a un personatge d'una bogeria de curt o llarg termini. Depenent de la font de la bogeria, [[Eliminar Maledicció]] o [[Dissipar Bé i Mal]] també pot ser efectiu. Es requereix un encanteri de [[Restauració Major]] o màgia més poderosa per alliberar a un personatge d'una bogeria indefinida.


## Objectes
Quan els personatges necessiten serrar cordes, trencar una finestra, o destrossar el taüt d'un vampir, la única norma ferma i ràpida és aquesta: amb prou temps i les eines adeqüades, els personatges poden destruir qualsevol objecte destructible. Usa el sentit comú per determinar l'èxit d'un personatge en danyar un objecte. Un guerrer pot tallar una secció de una pedra d'un mur amb una espasa? No, l'espasa probablement es trencarà abans de que ho faci el mur.

Pel propòsit d'aquestes normes, un objecte és inanimat i discret, com pot ser-ho una finestra, porta, espasa, llibre, taula, cadira, o pedra, no un edifici o un vehicle compost de molts altres objectes.

### Estadístiques per Objectes
Quan el temps és un factor, pots assignar una Classe d'Armadura i punts vitals a un objecte destructible. També pots donar-li immunitats, resistències, i vulnerabilitats a tipus de dany específics.

***Classe d'Armadura***. La Classe d'Armadura d'un objecte és una mesura de com de difícil és causar-li dany al colpejar-lo (ja que l'objecte no pot esquivar un atac). La taula de *Classe d'Armadura de l'Objecte* et proveeix suggeriments de valors de CA per diveres substàncies.

**Taula - Classe d'Armadura de l'Objecte**

| Substància           | CA |
|---------------------|----|
| Tela, paper, corda  | 11 |
| Cristall, vidre, gel | 13 |
| Fusta, os          | 15 |
| Pedra               | 17 |
| Ferro, acer         | 19 |
| Mithril             | 21 |
| Adamantí          | 23 |

***Punts Vitals***. Els punts vitals d'un objecte mesuren quant dany pot rebre abans de perdre la seva integritat estructural. Els objectes resilients tenen més punts vitals que els fràgils. Els objectes grans també tendeixen a tenir més punts vitals que els petits, a no ser que trencar una petita part de l'objecte sigui igual d'efectiu que trencar-lo sencer. La taula de Punts Vitals de l'Objecte proveeix suggeriments de punts vitals per a objectes fràgils i resilients que siguin Grans o menors.

**Taula - Punts Vitals de l'Objecte**

| Mida                                | Fràgil  | Resilient |
|-------------------------------------|----------|-----------|
| Diminut (ampolla, pany)                 | 2 (1d4)  | 5 (2d4)   |
| Petit (cofre, llaüt)                 | 3 (1d6)  | 10 (3d6)  |
| Mitjana (barril, canelobre)         | 4 (1d8)  | 18 (4d8)  |
| Gran (carro, finestra de 10 u.) | 5 (1d10) | 27 (5d10) |

***Objectes Enorme i Gegantins***. Les armes normals són de poca ajuda contra molts objectes Enormes i Gegants, com una estàtua colossal, una altíssima columna de pedra, o un roc massís. Dit això, una torxa pot cremar un tapís Enorme, i un encanteri de [[Terratrèmol]] pot reduir un colós a runes. Si vols, pots portar el compte dels punts vitals d'un objecte Enorme o Gegantí, o pots decidir simplement durant quanta estona pot aguantar contra l'arma o força que estigui actuant contra seu. Si portes el compte dels punts vitals de l'objecte, divideix-lo en seccions Grans o menors, i compta els punts vitals de cada secció separadament. Destruir una d'aquestes seccions podria ensorrar l'objecte sencer. Per exemple, una estàtua Gegantina d'un humà podria tombar-se quan una de les seves cames Grans és reduïda a 0 punts vitals.
***Objectes i Tipus de Dany***. Els objectes són immunes al dany psíquic i de verí. Pots decidir que alguns tipus de dany són més efectius que altres contra un objecte o substància en particular. Per exemple, el dany d'impacte funciona bé per aixafar coses però no per tallar a través de corda o cuir. Els objectes de paper o tela poden ser vulnerables al dany de foc i elèctric. Un pic pot esberlar pedra però not pot tallar un arbre eficaçment. Com sempre, usa el teu millor criteri.
***Llindar de Dany***. Els objectes grans, com els murs d'un castell, sovint tenen una resiliència extra, representada per un llindar de dany. Un objecte amb un llindar de dany té immunitat a tot dany, a no ser que rebi una quantitat de dany major al seu llindar d'un sol atac o efecte. Qualsevol dany que no arribi o excedeixi el llindar de dany de l'objecte és considerat superficial i no redueix els seus punts vitals.