# Màgia

La màgia impregna els mons de joc de fantasia i sovint apareix en la forma d'un encanteri.

Les diferents classes de personatge tenen maneres distintes d'aprendre i preparar els seus encanteris, i els monstres usen encanteris de maneres úniques. Independentment de la seva font, un encanteri segueix les normes següents.

# Salvament d'Encanteri

Molts encanteris especifiquen que un objectiu pot fer un salvament per evitar part o tots els efectes d'un encanteri. L'encanteri especifica l'habilitat que usa l'objectiu pel salvament i què passa en un èxit o fracàs.

La CD per resistir un dels teus encanteris = 8 + el teu modificador d'habilitat d'encanteri +  el teu bonus de proficiència + qualsevol modificadors especial.

# Tirs d'Atac d'Encanteri

Alguns encanteris requereixen que el màgic faci un tir d'atac per determinar si l'efecte de l'encanteri dona a l'objectiu desitjat. El teu atac bonus amb un atac d'encanteri és igual al teu modificador d'habilitat d'encanteri + el teu bonus de proficiència.

La majoria d'encanteris que requereixen tirs d'atac involucren atacs de rang. Recorda que tens desavantatge en un tir d'atac de rang si estàs a 5 u. d'una criatura hostil que et pugui veure i que no estigui incapacitada.

# Conjurar un Encanteri

Quan un personatge conjura qualsevol encanteri, es segueixen les mateixes normes bàsiques, independentment de la classe del personatge o els efectes de l'encanteri.

Cada descripció d'un encanteri comença amb un bloc d'informació, incloent el nom de l'encanteri, el nivell, l'escola de màgia, el temps de conjuració, el rang, els components, i la duració. La resta de l'entrada d'un encanteri descriu el seu efecte.

## Temps de Conjuració
La majoria d'encanteris requereixen una sola acció per a ser conjurats, però alguns encanteris requereixen una acció bonus, una reacció, o molt més temps.

### Acció Bonus
Un encanteri conjurat amb una acció bonus és especialment veloç. Has d'usar una acció bonus en el teu torn per a conjurar l'encanteri, sempre que no hagis usat ja una acció bonus en aquest torn. No pots conjurar un altre encanteri durant el mateix torn, excepte un truc amb un temps de conjuració de 1 acció.
### Reaccions
Alguns encanteris poden ser conjurats com a reaccions. Aquests encanteris costen una fracció de segon de produir i són conjurats en resposta a algun esdeveniment. Si un encanteri pot ser conjurat com a una reacció, la descripció de l'encanteri et diu exactament quan pots fer-ho.
### Temps de Conjuració Més Llargs
Certs encanteris (incloent els encanteris conjurats com a rituals) requereixen més temps per a ser conjurats: minuts o fins i tot hores. Quan conjures un encanteri amb un temps de conjuració més llarg que una sola acció o reacció, has de gastar la teva acció cada torn conjurant l'encanteri, i has de mantenir la teva concentració mentre ho fas (veure [[Normes de Màgia#Concentració|"Concentració"]] a continuació). Si la teva concentració es trenca, l'encanteri falla, però no gastes una casella d'encanteri. Si vols intentar conjurar l'encanteri una altra vegada, has de tornar a començar.

## Rang de l'Encanteri
L'objectiu d'un encanteri ha d'estar dins del rang de l'encanteri. Per un encanteri com [[Míssil Màgic]], l'objectiu és una criatura. Per un encanteri com [[Bola de Foc]], l'objectiu és el punt a l'espai on la bola de foc erupciona.

La majoria d'encanteris tenen rangs expressats en u. Alguns encanteris poden afectar a només una criatura (tu inclosa) que toques. Altres encanteris, com l'encanteri [[Escut]], t'afecten només a tu. Aquests encanteris tenen un rang de *propi*.

Els encanteris que creen cons o línies d'efecte que s'originen de tu també tenen un rang de *propi*, indicant que punt d'origen de l'efecte de l'encanteri has de ser tu (veure *Àrees d'Efecte* més a baix).

Un cop un encanteri és conjurat, els seus efectes no són limitats pel seu rang, a no ser que la descripció de l'encanteri digui el contrari.

## Components
Els components dels encanteris són els requirements físics que has de complir per a conjurar-lo. Cada descripció d'un encanteri indica si requereix components verbals (V), somàtics (S), o materials (M). Si no pots proveir un o més dels components d'un l'encanteri, ets incapaç de conjurar-lo.

### Verbal (V)
La majoria d'encanteris requereixen la recitació de paraules místiques. Les paraules en si no són la font de poder de l'encanteri; més aviat la particular combinació de sons, amb un to i ressonància específics, posa en moviment els fils de la màgia. Per tant, un personatge que estigui emmordassat o en una àrea de silenci, com una creada per l'encanteri [[Silenci]], no pot conjurar un encanteri amb un component verbal.
### Somàtic (S)
Els gestos de la màgia poden incloure gesticulació energètica o un intricat conjunt de gestos. Si un encanteri requereix un component somàtic, el màgic ha de tenir ús lliure d'almenys una mà per a executar aquests gestos.
### Material (M)
Conjurar alguns encanteris requereix objectes particulars, especificats entre parèntesi a l'apartat de components. Un personatge pot usar una **bossa de components** o un **focus d'encanteri** (trobat a [[Equipament]]) en comptes dels components especificats per un encanteri. Tot i això, si s'indica un cost per un component, un personatge ha de tenir aquest component específic abans de poder conjurar l'encanteri.

Si un encanteri declara que un component material és consumit per l'encanteri, el màgic ha de proveir aquest component per cada conjuració de l'encanteri.

Un màgic ha de tenir una mà lliure per a accedir als components materials d'un encanteri -o aguantar un focus d'encanteri- però pot ser la mateixa mà que s'usa per a executar els components somàtics.

## Duració
La duració d'un encanteri és el període de temps en que l'encanteri persisteix. Una duració pot ser expressada en rondes, minuts, hores, o fins i tot anys. Alguns encanteris especifiquen que els seus efectes duren fins que els encanteris són dissipats o destruïts.

### Instantani
Molts encanteris són instantanis. L'encanteri danya, cura, crea, o altera una criatura o un objecte d'una manera que no pot ser dissipada, perquè la seva màgia existeix només per un instant.
### Concentració
Alguns encanteris requereixen que mantinguis la concentració per a mantenir la seva màgia activa. Si perds la concentració, un encanteri d'aquest tipus acaba.

Si un encanteri s'ha de mantenir amb concentració, aquest fet apareix en el seu apartat de "Duració", i l'encanteri especifica durant quant temps pots concentrar-t'hi. Pots acabar amb la concentració en qualsevol moment (sense requerir una acció).

Les activitats normals, com moure's i atacar, no interfereixen amb la concentració. Els següents factors poden trencar la concentració:

- **Conjurar un altre encanteri que requereix concentració.** Perds la concentració en un encanteri si conjures un altre encanteri que requereix concentració. No pots concentrar-te en dos encanteris a la vegada.
- **Rebre dany.** Quan reps dany mentre t'estàs concentrant en un encanteri, has de fer un salvament de Constitució per mantenir la teva concentració. La CD és igual 10 o la meitat del dany que reps, el que sigui el nombre major. Si reps dany de múltiples fonts, com una fletxa i l'alè d'un drac, fas un salvament separat per a cada font de dany.
- **Estar incapacitat o mort.** Perds la concentració en un encanteri si estàs incapacitat o si mors.

El MM també pot decidir que certs fenòmens ambientals, com una onada trencant sobre teu mentre estàs en un vaixell enmig d'una tempesta, requereixen que superis un salvament de Constitució de CD 10 per mantenir la concentració en un encanteri.

## Objectius
Un encanteri típic et requereix escollir un o més objectius per a ser afectats per la màgia de l'encanteri. La descripció d'un encanteri et diu si l'encanteri afecta a criatures, objectes, o a un punt d'origen per una àrea d'efecte (descrit a sota).

A no ser que l'encanteri tingui un efecte perceptible, una criatura pot no saber que ha sigut afectada per un encanteri en absolut. Un efecte com electricitat creptant és obvi, però un efecte més subtil, com un intent de llegir els pensaments d'una criatura, normalment passa desapercebut, a no ser que l'encanteri digui el contrari.

### Un Camí Clar a l'Objectiu
Per a afectar alguna cosa, has de tenir un camí clar fins a ella, així que no pot estar darrere cobertura total.
Si situes una àrea d'efecte en un punt que no pots veure i una obstrucció, com un mur, està entre tu i aquest punt, el punt d'origen apareix a la banda més propera d'aquesta obstrucció.
### Afectant-te a Tu Mateix
Si un encanteri afecta a una criatura de la teva elecció, pots escollir-te a tu mateix, a no ser que la criatura hagi de ser hostil o específicament una criatura que no siguis tu. Si estàs dins de l'àrea d'efecte d'un encanteri que conjuris, pots afectar-te a tu mateix.

## Àrees d'Efecte
Encanteris com [[Mans Ardents]] i [[Con de Fred]] cobreixen una àrea, permetent que afectin a múltiples criatures a la vegada.

La descripció d'un encanteri especifica la seva àrea d'efecte, que normalment té una d'aquestes cinc formes diferents: con, cub, cilindre, línia, o esfera. Cada àrea d'efecte té un **punt d'origen**, una ubicació des de la que l'energia de l'encanteri erupciona. Les normes per a cada forma especifiquen com posiciones el seu punt d'origen. Normalment, un punt d'origen és un punt en l'espai, però alguns encanteris tenen una àrea que té origen en una criatura o un objecte.

L'efecte d'un encanteri s'expandeix en línies rectes des del punt d'origen. Si cap línia recta no obstaculitzada s'estén des del punt d'origen fins a una localització dins de l'àrea d'efecte, aquesta localització no s'inclou a l'àrea de l'encanteri. Per a obstaculitzar una d'aquestes línies imaginàries, una obstrucció ha de proveir cobertura total.

### Con
Un con s'estén en una direcció que esculls des del seu punt d'origen. L'amplada d'un con en un punt donat de la seva llargada és igual a la distància d'aquest punt del punt d'origen. L'àrea d'efecte d'un con especifica la seva llargada màxima.
El punt d'origen d'un con no està inclòs en la seva àrea d'efecte, a no ser que decideixis altrament.
### Cub
Selecciones el punt d'origen d'un cub, que cau en qualsevol lloc d'una cara de l'efecte cúbic. La mida del cuba s'expressa com la llargada de cada costat.
El punt d'origen d'un cub no s'inclou en la seva àrea d'efecte, a no ser que decideixes altrament.
### Cilindre
El punt d'origen d'un cilindre és el centre d'un cercle d'un radi particular, que es dona en la descripció de l'encanteri. El cercle ha d'estar o bé al terra o a l'alçada de l'efecte de l'encanteri. L'energia en un cilindre s'expandeix en línies rectes des del punt d'origen al perímetre del cercle, formant la base del cilindre. Llavors l'efece de l'encanteri es dispara cap amunt des de la base o cap a vall des del cim, a una distància igual a l'alçada del cilindre.
El punt d'origen d'un cilindre està inclòs a l'àrea d'efecte del cilindre.
### Línia
Una línia s'estén des del seu punt d'origen en un camí recta fins a la seva llargada i cobreix una àrea definida per la seva amplada.
El punt d'origen d'una línia no s'inclou en l'àrea d'efecte de la línia, a no ser que decideixis altrament.
### Esfera
Selecciones el punt d'origen d'una esfera, i l'esfera s'estén cap enfora d'aquest punt. La mida de l'esfera s'expressa com a un radi en u. que s'estén des del punt.
El punt d'origen d'una esfera està inclòs en la seva àrea d'efecte.


# Trucs

Un truc és un encanteri que pot ser conjurat a voluntat, sense usar una casella d'encanteri i sense estar preparat amb anterioritat. La pràctica repetida ha fixat l'encanteri a la ment del màgic i l'infon amb la màgia necessària per a produir l'efecte una vegada i un altra. El nivell d'encanteri d'un truc és 0.


# Combinar Efectes Màgics

Els efectes de diferents encanteris s'afegeixen sempre que les duracions d'aquests encanteris s'encavalquin. En canvi, els efectes del mateix encanteri conjurat múltiples vegades no es combina. En comptes, l'efecte més potent -com el major bonus- d'aquestes conjuracions s'aplica mentre les seves duracions s'encavalquen.

Per exemple, si dos clergues conjuren [[Beneir]] sobre el mateix objectiu, aquest personatge guanya el benefici de l'encanteri només una vegada; no pot tirar dos daus bonus.


# Rituals

Certs encanteris tenen una etiqueta especial: ritual. Un d'aquests encanteris pot ser conjurar seguint les normes normals per la màgia, o es pot conjurar com a ritual. La versió ritual d'un encanteri es tarda 10 minuts més en conjurar que la normal. A més, no gasta una casella d'encanteri, que significa que la versió ritual d'un encanteri no pot ser conjurada a un nivell major.

Per conjurar un encanteri com a ritual, un màgic ha de tenir una característica que li atorgui l'habilitat de fer-ho. El *clergue* i el *druida*, per exemple, tenen una d'aquestes característiques. El conjurador també ha de tenir l'encanteri preparat o en la seva llista d'encanteris coneguts, a no ser que la característica de ritual del personatge especifiqui altrament, com en el cas del *mag*.

>***Les Escoles de Màgia***
>>Les acadèmies de màgia agrupen els encanteris en vuit categories anomenades *escoles de màgia*. Els erudits, particularment els mags, apliquen aquestes categories a tots els encanteris, creient que tota la màgia funciona essencialment de la mateixa manera, sigui derivada de l'estudi rigorós o atorgada per una deïtat.
>
>Les escoles de màgia ajuden a descriure els encanteris; no tenen normes pròpies, tot i que algunes normes fan referència a les escoles.
>
>Els encanteris d'**Abjuració** són de naturalesa protectora, tot i que alguns d'ells tenen usos agressius. Creen barreres màgiques, neguen efectes nocius, danyen intrusos, o exilien criatures a altres plans d'existència.
>
>Els encanteris de **Conjuració** involucren la transportació d'objectes i criatures d'una localització a una altra. Alguns encanteris invoquen a criatures o objectes al costat del màgic, mentre que altres li permeten teletransportar-se a una altra ubicació. Algunes conjuracions creen objectes o efectes del no-res.
>
>Els encanteris de **Divinació** revelen informació, sigui en la forma de secrets oblidats temps ençà, llambregades del futur, les ubicacions de coses amagades, la veritat darrere les il·lusions, o visions de gent o llocs distants.
>
>Els encanteris d'**Encantament** afecten les ments d'altres, influenciant o controlant el seu comportant. Aquests encanteris poden fer que els enemics vegin al màgic com a un amic, forçar a criatures a emprendre una acció, o fins i tot controlar una altra criatura com un titella.
>
>Els encanteris d'**Evocació** manipulen l'energia màgica per a produir un efecte desitjat. Alguns conjuren explosions de foc o electricitat. Altres canalitzen energia positiva per a curar ferides.
>
>Els encanteris d'**Il·lusió** enganyen els sentits o les ments dels altres. Causen que la gent vegi coses que no hi són, ometi coses que hi són, escoltin sorolls fantasmals, o recordin coses que mai han passat. Algunes il·lusions creen imatges fantasmals que qualsevol criatura pot veure, però les il·lusions més insidioses planten una imatge directament a la ment d'una criatura.
>
>Els encanteris de **Nigromància** manipulen les energies de la vida i la mort. Aquests encanteris poden atorgar una reserva de força vital extra, drenar l'energia vital d'una altra criatura, crear no-morts, o fins i tot tornar els morts a la vida.
>
>Crear no-morts a través de l'ús d'encanteris de nigromància com [[Animar Mort]] no és un acte bo, i només conjuradors malvats usen aquests encanteris freqüentment.
>
>Els encanteris de **Transmutació** canvien les propietats d'una criatura, objecte, o medi. Podrien tornar un enemic en una criatura inofensiva, reforçar la força d'un aliat, fer que un objecte es mogui sota el control del màgic, o augmentar les habilitats de curació innates d'una criatura per a recuperar-se ràpidament de ferides.