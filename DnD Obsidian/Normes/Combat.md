# Combat

Un encontre de combat típic és un xoc entre dos bàndols, una ràfega d'armes, fintes, esquivades, joc de peus, i conjuració d'encanteris. El joc organitza el caos d'un combat en un cicle de rondes i torns. Una **ronda** representa uns 6 segons en el món del joc. Durant una ronda, cada participant en una batalla pren un **torn**. L'ordre dels torns és determinat al començant d'un encontre de combat, quan tothom tira iniciativa. Un cop tothom ha pres el seu torn, la lluita continua a la propera ronda si cap bàndol ha derrotat l'altre.

># Combat Pas per Pas
>
>1. **Determinar sorpresa.** El MM determina si algú involucrat en l'encontre de combat és sorprès.
>2. **Establir posicions.** El MM decideix on tots els personatges i monstres es troben. Donat l'ordre de marxa dels aventurers o les seves posicions indicades dins l'habitació o altra localització, el MJ determina on estan els adversaris, com de lluny estan i en quina direcció.
>3. **Tirar iniciativa.** Tothom involucrat en l'encontre de combat tira iniciativa, determinant l'ordre dels torns dels combatents.
>4. **Prendre torns.** Cada participant en la batalla pren un torn en ordre d'iniciativa.
>5. **Començar la propera ronda.** Quan tothom involucrat en el combat ha tingut un torn, la ronda acaba. Repeteix el pas 4 fins que la lluita acaba.

## Sorpresa
Una banda d'aventurers s'acosta furtivament a un campament de bandits, saltant d'entre els arbres per atacar-los. Un cub gelatinós llisca per un passadís d'una masmorra, inadvertid pels aventurers fins que el cub engoleix un d'ells. En aquestes situacions, un bàndol de la batalla guanya la sorpresa sobre l'altre.

El MM determina qui pot ser sorprès. Si cap bàndol intenta ser sigilós, automàticament se n'adonen de la presència de l'altre. Si no, el MJ compara els controls de Destresa (Sigil) de qualsevol que s'amagui amb la puntuació passiva de Saviesa (Percepció) de cada criatura del bàndol contrari. Qualsevol personatge o monstre no detecta una amenaça és sorprès al principi de l'encontre.

Si ets sorprès, no pots moure't o prendre una acció en el teu primer torn del combat, i no pots usar una reacció fins que aquest torn acaba. Un membre d'un grup pot ser sorprès fins i tot si els altres membres no ho són.

## Iniciativa
La iniciativa determina l'ordre dels torns durant el combat. Quan el combat comença, cada participant fa un control de Destresa per determinar el seu lloc en l'ordre d'iniciativa. El MM fa una tirada per un grup sencer de criatures idèntiques, així que cada membre del grup actua a la vegada.

El MM ordena els combatents en ordre des d'aquell amb el major control de Destresa total a aquell amb el menor. Aquest és l'ordre (anomenat l'ordre d'iniciativa) en que actuaran durant cada ronda. L'ordre d'iniciativa roman el mateix de ronda a ronda.

Si ocorre un empat, el MJ decideix l'ordre entre les criatures controlades per ell, i els jugadors decideixen l'ordre entre els seus personatges empatats. El MM pot decidir l'ordre si l'empat és entre un monstre i un jugador. Opcionalment, el MJ pot fer que els personatges i monstres empatats tirin un d20 cada un per determinar l'ordre, anant primer aquell que tingui la major tirada.

## El teu Torn
En el teu torn, pots **moure't** una distància fins a la teva velocitat i **prendre una acció**. Tu decideixes si primer et mous o prens la teva acció. La teva velocitat -a vegades anomenada la teva velocitat de caminar- està anotada a la teva fulla de personatge.

Les accions més comunes que pots prendre estan descrites a la secció "Accions en Combat". Moltes característiques de classe i altres habilitats proveeixen opcions addicional per a la teva acció.

La secció "Moviment i Posició" et dona les normes pel teu moviment.

Pots abstenir-te a moure't, prendre una acció, o fer res en absolut en el teu torn. Si no pots decidir què fer en el teu torn, considera prendre l'acció d'*Esquivar* o *Preparar una Acció*, com es descriu a "Accions en Combat."

## Accions Bonus
Varies característiques de classe, encanteris, i altres habilitats et permeten prendre una acció addicional en el teu torn, anomenada una acció bonus. La característica *Acció Astuta*, per exemple, permet a un murri usar una acció bonus. Pots usar una acció bonus només quan una habilitat especial, encanteri, o altra característica del joc declara que pots fer quelcom amb una acció bonus. D'altra manera, no tens cap acció bonus a prendre.

Pots prendre només una acció bonus en el teu torn, així que has d'escollir quina acció bonus uses quan en tens més d'una disponible.

Esculls quan usar una acció bonus durant el teu torn, a no ser que el moment de l'acció bonus s'especifiqui, i qualsevol cosa que et privi de la teva habilitat de prendre accions també t'impedeix prendre una acció bonus.

## Altres Activitats en el Teu Torn
El teu torn pot incloure una varietat de floritures que no requereixen la teva acció ni el teu moviment.

Pots comunicar-te com puguis, a través d'expressions breus i gestos, mentre prens el teu torn.

També pots interactuar amb un objecte o característica dells voltants gratuïtament, durant el teu moviment o la teva acció. Per exemple, podries obrir una porta durant el teu moviment mentre camines cap a un enemic, o podries desenvainar la teva arma com a part de la mateixa acció que uses per atacar.

Si vols interactuar amb un segon objecte, necessites usar la teva acció. Alguns objectes màgics i altres objectes especials sempre requereixen una acció per usar-los, com s'explica en les seves descripcions.

El MM pot requerir-te que usis acció per qualsevol d'aquestes activitats quan necessita una cura o quan presenta un obstacle inusual. Per exemple, el MJ podria raonablement esperar que usis una acció per obrir una porta encallada o girar una manovella per a baixar un pont llevadís.


# Accions en Combat

Quan uses la teva acció en el teu torn, pots prendre una de les accions presentades aquí, una acció que has guanyat de la teva classe o una característica especial, o una acció improvisada. Molts monstres tenen opcions d'acció opcions pròpies en els seus blocs d'estadístiques.

Quan descrius una acció no detallada enlloc de les normes, el MJ et diu si aquesta acció és possible i quin tipus de tirada necessites fer, si cal, per determinar el seu èxit o fracàs.

## Atacar
L'acció més comuna en combat és l'acció d'Atacar, si estàs brandant una espasa, disparant una fletxa d'un arc, o barallant-te amb els teus punys.

Amb aquesta acció, fas un atac cos a cos o de rang. Mira la secció "Fent un Atac" per a les normes que regulen els atacs.

Certes característiques, com l'*Atac Extra* del Guerrer, et permeten fer més d'un atac amb aquesta acció.

## Conjurar un Encanteri
Els màgics com els Mags i els Clergues, a més de molts monstres, tenen accés a encanteris i poden usar-los per afectar en gran manera els combata. Cada encanteri té un temps de conjuració, que especifica si el màgic ha d'usar una acció, una reacció, minuts, o fins i tot hores per conjurar l'encanteri. Conjurar un encanteri no és, per tant, necessàriament una acció. La majoria d'encanteris tenen un temps de conjuració de 1 acció, així que un màgic sovint usa la seva acció en combat per conjurar un d'aquests encanteris.

## Esprintar
Quan uses l'acció d'Esprintar, guanyes moviment extra pel torn actual. L'increment és igual a la teva velocitat, després d'aplicar qualsevols modificadors. Amb una velocitat de 30 u., per exemple, pots moure't fins a 60 u. en el teu torn si esprintes.

Qualsevol increment o reducció a la teva velocitat canvia aquest moviment addicional per la mateixa quantitat. Si la teva velocitat de 30 u. és reduïda a 15 u., per exemple, pots moure't fins a 30 u. aquest torn si esprintes.

## Retirar-te
Si uses l'acció de Retirar-te, el teu moviment no provoca atacs d'oportunitat durant la resta del torn.

## Esquivar
Quan uses l'acció d'Esquivar, et centres únicament en evitar atacs. Fins al principi del teu proper torn, qualsevol tir d'atac fet contra tu té desavantatge si pots veure l'atacant, i fas salvaments de Destresa amb avantatge. Perds aquest benefici si estàs incapacitat o si la teva velocitat cau a 0.

## Ajudar
Pots prestar la teva ajuda a una altra criatura en la realització d'una tasca. Quan uses l'acció d'Ajudar, la criatura a qui ajudes guanya avantatge en el proper control d'habilitat que fa per executar la tasca en la que estàs ajudant-la, sempre que faci el control abans del principi del teu proper torn.

Altrament, pots ajudar a una criatura amigable a atacar a una criatura a 5 u. de tu. Fas fintes, distreus l'objectiu, o d'alguna manera col·labores per fer l'atac del teu aliat més efectiu. Si el teu aliat ataca l'objectiu abans del teu proper torn, el primer tir d'atac tindrà avantatge.

## Amagar-te
Quan uses l'acció d'Amagar-te, fas un control de Destresa (Sigil) i intentes amagar-te, seguint les seves normes corresponents. Si tens èxit, guanyes certs beneficis, com es descriu a [[Fer un Atac#Atacants i Objectius Inadvertits|Atacants i Objectius Inadvertits]].

## Preparar
A vegades vols avançar-te a un enemic o esperar a una circumstància en particular abans d'actuar. Per fer-ho, pots usar l'acció Preparar en el teu torn, que et permet actuar usant la teva reacció abans del principi del teu proper torn.

Primer, decideixes quina circumstància perceptible activarà la teva reacció. Després, esculls l'acció que prendràs en resposta a aquest disparador, o esculls moure't fins a la teva velocitat en resposta a aquest. Alguns exemples inclouen "Si el cultista trepitja l'escotilla, estiraré la palanca que l'obre" i "Si el goblin camina fins al meu costat, em mouré enrere."

Quan ocorre el disparador, pots o bé prendre la teva reacció just després de que el disparador acabi o bé ignorar el disparador. Recorda que només pots tenir una reacció per ronda.

Quan prepares un encanteri, el conjures com normalment però aguantes la seva energia, que alliberes amb la teva reacció quan ocorre el disparador. Per ser preparat, un encanteri ha de tenir un temps de conjuració de 1 acció, i aguantar la màgia de l'encanteri requereix concentració. Si la teva concentració es trenca, l'encanteri es dissipa sense tenir efecte. Per exemple, si estàs concentrant-te en l'encanteri [[Teranyina]] i prepares [[Míssil Màgic]], el teu encanteri [[Teranyina]] acaba, i si prens dany abans d'alliberar [[Míssil Màgic]] amb la teva reacció, la teva concentració es podria trencar.

## Buscar
Quan uses l'acció de Buscar, dediques la teva atenció a trobar alguna cosa. Depenent en la naturalesa de la teva busca, el MJ et pot demanar de fer un control de Saviesa (Percepció) o un control d'Intel·ligència (Investigació).

## Usar un Objecte
Normalment interactues amb un objecte mentre fas alguna altra cosa, com quan desembeines una espasa com a part d'un atac. Quan un objecte requereix la teva acció per a utilitzar-lo, uses l'acció d'Usar un Objecte. Aquesta acció també és útil quan vols interactuar amb més d'un objecte en el teu torn.



# Combat Muntat

Un cavaller carregant a la batalla en un cavall de guerra, un mag conjurant encanteris des de l'esquena d'un grif, o un clergue planant a través del cel en un pegàs, tots gaudeixen dels beneficis de la velocitat i mobilitat que pot proveir una muntura.

Una criatura voluntària que sigui almenys un mida més gran que tu i que tingui l'anatomia adequada pot servir com a muntura, usant les següents normes.

## Muntar i Desmuntar
Una vegada durant el teu moviment, pots muntar una criatura que estigui a 5 u. de tu, o desmuntar. Fer-ho costa una quantitat de moviment igual a la meitat de la teva velocitat. Per exemple, si la teva velocitat és de 30 u., has de gastar 15 u. de moviment per a muntar un cavall. Per tant, no pots muntar-lo si no tens 15 u. de moviment restants o si la teva velocitat és 0.

Si un efecte mou la teva muntura en contra de la seva voluntat mentre estiguis a sobre seu, has de superar un salvament de Destresa de CD 10 o caure de la muntura, caient estirat en un espai a 5 u. d'ella. Si t'estiren mentre estàs muntat, has de fer el mateix salvament.

Si la teva muntura cau estirada, pots usar la teva reacció per a desmuntar-la mentre cau i aterrar dempeus. Si no, ets desmuntat i caus estirat en un espai a 5 u. d'ella.

## Controlar una Muntura
Mentre estiguis muntat, tens dues opcions. Pots o bé controlar la muntura o permetre que actuï independentment. Les criatures intel·ligents, com els dracs, actuen independentment.

Pots controlar a una muntura només si ha sigut entrenada a acceptar un genet. Es presumeix que cavalls, ases, i altres criatures domesticades similars han tingut aquest entrenament. La iniciativa d'una muntura controlada canvia per a igualar la teva quan la muntes. Es mou com li ordenis, i només té tres opcions d'acció: Esprintar, Retirar-se, i Esquivar. Una muntura es pot moure i actuar fins i tot en el torn en que la muntes.

Una muntura independent retén el seu lloc en l'ordre d'iniciativa. Portar a un genet no imposa restriccions a les accions que pot prendre la muntura, i es mou i actua com desitja. Pot fugir del combat, precipitar-se a atacar i devorar un enemic molt ferit, o actuar altrament en contra dels teus desitjos.

En qualsevol cas, si la muntura provoca un atac d'oportunitat mentre estàs sobre ella, l'atacant pot afectar-te a tu o a la muntura.



# Combat Sota l'Aigua

Quan els aventurers persegueixen a sahuagins de tornada a les seves llars sota el mar, combaten taurons en un antic naufragi, o es troben a l'habitació inundada d'una masmorra, han de lluitar en un medi ardu. Sota l'aigua s'apliquen les següents normes.

Quan una criatura que no tingui una velocitat de nedar (sigui natural o atorgada per màgia)faci un **atac d'arma cos a cos**, té desavantatge en el tir d'atac a no ser que l'arma sigui una daga, javelina, espasa curta, llança, o trident.

Un **atac d'arma de rang** automàticament erra un objectiu més enllà del rang normal de l'arma. Fins i tot contra un objectiu dins del rang normal, el tir d'atac té desavantatge a no ser que l'arma sigui una ballesta, una xarxa, o una arma que es llenci com una javelina (incloent una llança, trident, o dard).

Les criatures i objectes que estiguin completament submergindes dins l'aigua tenen resistència al dany de foc.