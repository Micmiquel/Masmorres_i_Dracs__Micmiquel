# Aasimar

**Els aasimars són mortals amb certs poders celestials, d'origen variat. A continuació es presenta la versió del llibre *Mordenkainen Presents: Monsters of the Multiverse* (2022) i *Volo's Guide to Monsters* (2016). Mecànicament, es diferencien la distribució de puntuacions d'habilitat i en el funcionament de** ***Mans Curadores***, **i en el de** ***Revelació Celestial***. **A més, en aquest segon tret les diverses opcions s'estructuren en subraces en el cas de *Volo's*.**

Font: *Aasimar, Volo's Guide to Monsters / Mordenkainen Presents: Monsters of the Multiverse*

![aasimar_imatge|160](https://static.wikia.nocookie.net/forgottenrealms/images/9/9d/Aasimar-5e.png/revision/latest?cb=20180614210534)
## Aasimar (MP:MM)

**_Siguin descents d'un ésser celestial o imbuïts amb poders celestials, els aasimars són mortals que porten una espurna dels Plans Superiors dins de les seves ànimes. Poden atiar aquesta espurna per a portar llum, alleujar ferides, i alliberar la fúria del cel.

**_Els aasimars poden sorgir d'entre qualsevol població de mortals. S'assemblen als seus pares, però viuen fins a 160 anys i sovint tenen trets que apunten a la seva herència celestial. Aquests sovint comencen subtils i es tornen més obvis quan l'aasimar guanya l'habilitat de revelar la seva naturalesa celestial plena. La taula de Característiques Celestials d'Aasimar té exemples que pots escollir, o usar-los com a inspiració per a crear-ne de propis.

|     | Característiques Celestials d'Aasimar                         |
| --- | ------------------------------------------------------------- |
| d6  | Característica Celestial                                      |
| 1   | Una esquitxada de pigues metàl·liques, blanques o color carbó |
| 2   | Ulls foscos, metàl·lics, o lluminosos                         |
| 3   | Cabells d'un color que contrasta clarament                    |
| 4   | Un matís inusual tenyeix la teva ombra                        |
| 5   | Una aurèola fantasmal coronant el teu cap                     |
| 6   | Arcs iris reflecteixen a la teva pell                         |
- ***Increment de Puntuació d'Habilitat***. Quan determinis les puntuacions d'habilitat del teu personatge, incrementa una puntuació per 2 i incrementa una altra per 1, o incrementa tres puntuacions diferents. No pots pujar cap de les teves puntuacions per sobre de 20.
- ***Tipus de Criatura.*** Ets un Humanoide.
- ***Mida***. La teva mida és Mitjana o Petita. Tu esculls la mida que esculls aquesta raça.
- ***Velocitat***. La teva velocitat de caminar és 30 u.
- ***Llengües***. El teu personatge pot parlar, llegir i escriure Comú i una altra llengua que tu i el teu MM concordeu que és apropiada pel teu personatge. Pots escollir de la llista de llengües oferta a [[Normes/Llengües|Llengües]]. El MM és lliure de modificar aquesta llista per una campanya.
#### Visió Nocturna
Pots veure en llum lleu a 60 u. de tu com si fos llum brillant i en foscor com si fos llum lleu. En la foscor només discerneixes els colors com a ombres de grisos.
#### Resistència Celestial
Tens resistència al dany necròtic i radiant.
#### Mans Curadores
Amb una acció, pots tocar una criatura i tires un nombre de d4s igual al teu bonus de proficiència. La criatura recupera un nombre de punts vitals igual al total tirat. Un cop usis aquest tret, no pots usar-lo un altre cop fins que acabis un descans llarg.
#### Portador de la Llum
Coneixes el truc [[Llum]]. La teva habilitat d'encanteri per aquest és Carisma.
#### Revelació Celestial
Quan arribes al 3r nivell, escull una de les opcions de revelació a continuació. A partir d'aquest moment, pots usar una acció bonus per a alliberar l'energia celestial dins teu, guanyant els beneficis d'aquesta revelació. La teva transformació dura per 1 minut o fins que la finalitzis amb una acció bonus. Un cop et transformes usant la teva revelació, no pots usar-la un altra cop fins que completis un descans llarg:

- **Sudari Necròtic.** Els teus ulls breument es tornen basses de foscor, i ales fantasmals incapaces de volar broten temporalment de la teva esquena. Les criatures no aliades a 10 u. de tu que et puguin veure han de superar un salvament de Carisma (CD 8 + el teu bonus de proficiència + el teu modificador de Carisma) o ser espantades de tu fins al final del teu proper torn. Fins que la transformació acabi, pots causar dany necròtic extra a un objectiu quan el danyes amb un atac o encanteri, un cop en cada un dels teus torns. El dany extra és igual al teu bonus de proficiència.
- **Consum Radiant.** Llum abrusadora radia temporalment dels teus ulls i boca. Per la duració, emets llum brillant a un radi de 10 u. i llum lleu a 10 u. addicionals, i al final de cada un dels teus torns, cada criatura a 10 u. de tu rep dany radiant igual al teu bonus de proficiència. Fins que la transformació acabi, pots causar dany radiant extra a un objectiu quan li causes dany amb una atac o encanteri, un cop en cada un dels teus torns. El dany extra és igual al teu bonus de proficiència.
- **Ànima Radiant.** Dos ales espectrals lluminoses broten temporalment de la teva esquena. Fins que s'acabi la transformació, tens una velocitat de vol igual a la teva velocitat de caminar, i un cop en cada un dels teus torns, pots causar dany radiant extra a un objectiu quan li causes dany amb un atac o encanteri. El dany extra és igual al teu bonus de proficiència.

## Aasimar (VGM)

**_Els aasimars porten la llum del cel dins de les seves ànimes. Són descendents d'humans amb un toc del poder de Mont Celèstia, el reialme diví de moltes deïtats legals bones. Els aasimars són nascuts per a servir com a campions de les deïtats, i els seus naixements són aclamats com a esdeveniments benaurats. Són gent amb rostres d'altre món, amb trets lluminosos que revelen la seva herència celestial. 

**_Un aasimar, excepte un que s'hagi tornat malvat, té un vincle amb un ésser angèlic. Aquest ésser, usualment un [[Deva|deva]] – proveeix de guia a l'aasimar, tot i que aquesta connexió només funciona en somnis. Com a tal, aquesta guia no és una ordre directa o una simple paraula enunciada. En comptes d'això, l'aasimar rep visions, profecies, i sentiments._**

- ***Increment de Puntuació d'Habilitat***. La teva puntuació de Carisma incrementa en 2.
- ***Edat***. Els aasimar maduren al mateix ritme que els humans, però poden viure fins a 160 anys.
- ***Alineació***. Imbuïts amb poder celestial, la majoria d'aasimars són bons. Els aasimars pàries sovint són neutrals o fins i tot malignes.
- ***Mida***. Els aasimar tenen el mateix rang d'alçada i pes que els humans. La teva mida és Mitjana.
- ***Velocitat***. La teva velocitat de caminar és 30 u.
- ***Llengües***. Pots parlar, llegir i escriure Comú i Celestial.
#### Visió Nocturna
Beneït amb una ànima radiant, la teva visió pot travessar fàcilment la foscor. Pots veure en llum lleu a 60 u. de tu com si fos llum brillant i en foscor com si fos llum lleu. En la foscor només discerneixes els colors com a ombres de grisos.
#### Resistència Celestial
Tens resistència al dany necròtic i radiant.
#### Mans Curadores
Amb una acció, pots tocar una criatura i causar que recuperi un nombre de punts vitals igual al teu nivell. Un cop usis aquest tret, no pots usar-lo un altre cop fins que acabis un descans llarg.
#### Portador de la Llum
Coneixes el truc [[Llum]]. La teva habilitat d'encanteri per aquest és Carisma.
#### Subraça
Existeixen tres subraces d'aasimar: aasimar protector, aasimar assot, i aasimar caigut. Escull una d'elles pel teu personatge.
##### Protector
**_Els aasimars protectors estan encarregats pels poders del bé de protegir els dèbils, atacar el mal allà on aparegui, i romandre vigilant davant la foscor. Des d'una edat primerenca, un aasimar protector rep consell i directives que l'impulsen a oposar-se al mal._**

- ***Increment de Puntuació d'Habilitat***. La teva puntuació de Saviesa incrementa en 1.
- **Ànima Radiant.** Començant al 3r nivell, pots usar la teva acció per a alliberar l'energia divina dins teu, causant que els teus ulls brillin i dues ales lluminoses incorpòries brotin de la teva esquena. 
	- La teva transformació dura per 1 minut o fins que l'acabis amb una acció bonus. Durant aquesta, tens una velocitat de vol de 30 u., i un cop en cada un dels teus torns, pots causar dany radiant extra a un objectiu quan li causes dany amb un atac o encanteri. El dany extra és igual al teu nivell.
	- Un cop uses aquest tret, no pots usar-lo un altre cop fins que completis un descans llarg.
##### Assot
**_Els aasimars assot estan imbuïts amb una energia divina que crema intensament dins seu. Alimenta un poderós desig de destruir el mal - un desig que és, en els millors moments, impassible i, en els pitjors, obsessiu. Molts aasimars assot porten màscares per a tapar el món i centrar-se en contenir aquest poder, desemmascarant-se només en el combat._**

- ***Increment de Puntuació d'Habilitat***. La teva puntuació de Constitució incrementa en 1.
- **Consum Radiant.** Començant al 3r nivell, pots usar la teva acció per a alliberar l'energia divina dins teu, causant que una llum abrusadora radiï de tu, vessant pels teus ulls i boca, amenaçant amb carbonitzar-te.
    - La teva transformació dura per 1 minut o fins que l'acabis amb una acció bonus. Durant aquesta, emets llum brillant a un radi de 10 u. i llum lleu a 10 u. addicionals, i al final de cada un dels teus torns, cada criatura a 10 u. de tu rep dany radiant igual a la meitat del teu nivell (arrodonint a l'alça). A més, pots causar dany radiant extra a un objectiu quan li causes dany amb una atac o encanteri, un cop en cada un dels teus torns. El dany radiant extra és igual al teu nivell.
	- Un cop uses aquest tret, no pots usar-lo un altre cop fins que completis un descans llarg.
##### Caigut
**_Un aasimar que hagi sigut tocat per poders foscos de jove o que es torna malvat en l'adultesa primerenca pot esdevenir un dels caiguts - un grup d'aasimars en qui la seva llum interior s'ha reemplaçat per ombra._**

- ***Increment de Puntuació d'Habilitat***. La teva puntuació de Força incrementa en 1.
- **Sudari Necròtic.** Començant al 3r nivell, pots usar la teva acció per a alliberar l'energia divina dins teu, causant que els teus ulls es tornin basses de foscor i dues ales esquelètiques fantasmals, incapaces de volar, brotin de la teva esquena. A l'instant en que et transformes, les altres criatures a 10 u. de tu que et puguin veure han de superar un salvament de Carisma (CD 8 + el teu bonus de proficiència + el teu modificador de Carisma) o ser espantades de tu fins al final del teu proper torn.
    - La teva transformació dura per 1 minut o fins que l'acabis amb una acció bonus. Durant aquesta, pots causar dany necròtic extra a un objectiu quan el danyes amb un atac o encanteri, un cop en cada un dels teus torns. El dany extra és igual al teu nivell.
	- Un cop uses aquest tret, no pots usar-lo un altre cop fins que completis un descans llarg.