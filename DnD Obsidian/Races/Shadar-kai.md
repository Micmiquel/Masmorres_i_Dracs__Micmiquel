# Shadar-kai

**Els shadar-kais són parents dels elfs que habiten al Shadowfell, on alguns d'ells serveixen a la Reina Corb. La naturalesa del pla els ha afectat, i ara viuen en un estat entre la vida i la mort, reflectit per la seva aparença. A continuació es presenta la versió del llibre *Mordenkainen Presents: Monsters of the Multiverse* (2022) i *Mordenkainen's Tome of Foes* (2018). Mecànicament són gairebé idèntics, però es diferencien en la distribució de puntuacions d'habilitat, i en certs detalls en el funcionament dels seus trets.

Font: *Shadar-kai, Mordenkainen's Tome of Foes / Mordenkainen Presents: Monsters of the Multiverse*

![eladrin_imatge|96](https://static.wikia.nocookie.net/forgottenrealms/images/8/8c/Shadar-kai_shadow_dancer-5e.png/revision/latest?cb=20190322194924)
## Shadar-kai (MP:MM)

**_Els shadar-kais són els elfs del Shadowfell, originalment atrets a aquest espantós regne per la Reina Corb. Al llarg dels segles, alguns d'ells han continuat servint-la, mentre que altres s'han aventurat al Pla Material per a forjar els seus propis destins._**

**_Temps ençà els shadar-kais foren Fey com la resta dels seus parents èlfics; ara existeixen en un estat entre la vida i la mort, gràcies a ser transformats per l'energia tenebrosa del Shadowfell._**

**_Els shadar-kais tenen tons de pell cendrosos, i mentre estan al Shadowfell, també es tornen marcits, reflectint la naturalesa tètrica d'aquest llòbrec pla.

**_Com altres elfs, els shadar-kais poden viure fins als 750 anys._**

- ***Increment de Puntuació d'Habilitat***. Quan determinis les puntuacions d'habilitat del teu personatge, incrementa una puntuació per 2 i incrementa una altra per 1, o incrementa tres puntuacions diferents. No pots pujar cap de les teves puntuacions per sobre de 20.
- ***Tipus de Criatura.*** Ets un Humanoide. També ets considerat un elf per a qualsevol requisit previ o efecte que et requereixi ser-ho.
- ***Mida***. La teva mida és Mitjana.
- ***Velocitat***. La teva velocitat de caminar és 30 u.
- ***Llengües***. El teu personatge pot parlar, llegir i escriure Comú i una altra llengua que tu i el teu MM concordeu que és apropiada pel teu personatge. Pots escollir de la llista de llengües oferta a [[Normes/Llengües|Llengües]]. El MM és lliure de modificar aquesta llista per una campanya.
#### Benedicció de la Reina Corb
Amb una acció bonus, pots teletransportar-te màgicament fins a 30 u. a un espai no ocupat que puguis veure. Pots usar aquest tret un nombre de vegades igual al teu bonus de proficiència, i recuperes tots els usos gastats quan completes un descans llarg. Quan arribes al 3r nivell, també guanyes resistència a tot dany quan et teletransportes usant aquest tret. La resistència dura fins el principi del teu proper torn. Durant aquesta estona, sembles fantasmal i translúcid.
#### Visió Nocturna
Pots veure en llum lleu a 60 u. de tu com si fos llum brillant, i en foscor com si fos llum lleu. No pots discernir color en la foscor, només ombres de grisos.
#### Ascendència Fey
Tens avantatge en salvaments que facis per evitar o acabar amb la condició d'encantat sobre tu mateix.
#### Sentits Esmolats
Tens proficiència en l'habilitat de Percepció.
#### Resistència Necròtica
Tens resistència al dany necròtic
#### Trànsit
No necessites dormir, i la màgia no et pot adormir. Pots completar un descans llarg en 4 hores si passes aquestes hores en una meditació similar a un trànsit, durant la qual romans conscient.
	Cada cop que acabes aquest trànsit, pots guanyar dues proficiències que no tens, cada una amb una arma o eina de la teva elecció seleccionada del *PHB*. Adquireixes místicament aquestes proficiències fent ús de memòria èlfica compartida, i les retens fins que completis el teu proper descans llarg.

## Shadar-kai (MTF)

**_Jurats al servei de la Reina Corb, els misteriosos shadar-kais s'aventuren al Pla Material des del Shadowfell per promoure la seva voluntat. Temps ençà foren fey com la resta dels seus parents èlfics, i ara existeixen en un estat estrany entre la vida i la mort. Els eladrins i els shadar-kais són com reflexes l'un de l'altre: un és un doll d'emoció, l'altre n'està gairebé completament desproveït.

- ***Increment de Puntuació d'Habilitat***. La teva puntuació de Destresa incrementa en 2, i la teva puntuació de Constitució incrementa en 1.
- ***Edat***. Tot i que els elfs arriben a la maduresa física més o menys a la mateixa edat que els humans, els elfs entenen que la maduresa va més enllà del creixement físic, englobant també l'experiència vital. Un elf normalment reivindica la maduresa i un nom adult al voltant dels 100 anys, i pot arribar als 750 anys.
- ***Mida***. Els elfs varien des de menys de 1,5 a més de 1,8 m d'alçada, i són de complexió esvelta. La teva mida és Mitjana.
- ***Velocitat***. La teva velocitat de caminar és 30 u.
- ***Llengües***. Pots parlar, llegir i escriure Comú i Èlfic.
#### Visió Nocturna
Acostumat a boscos penombrosos i el cel nocturn, tens una visió superior en condicions de foscor o llum lleu. Pots veure en llum lleu a 60 u. de tu com si fos llum brillant, i en foscor com si fos llum lleu. No pots discernir color en la foscor, només ombres de grisos.
#### Ascendència Fey
Tens avantatge en salvaments contra ser encantat, i la màgia no et pot adormir.
#### Trànsit
Els elfs no necessiten dormir. En canvi, mediten profundament, romanent semi-conscients, per 4 hores al dia. (La paraula en Comú per aquesta meditació és "trànsit.") Mentre medites, pots somiar d'alguna manera; aquests somnis són realment exercicis mentals que s'han tornat reflexius a través d'anys de pràctica. Després de descansar d'aquesta manera, guanyes el mateix benefici que un humà rep de 8 hores de son.
#### Sentits Esmolats
Tens proficiència en l'habilitat de Percepció.
#### Resistència Necròtica
Tens resistència al dany necròtic
#### Benedicció de la Reina Corb
Amb una acció bonus, pots teletransportar-te màgicament fins a 30 u. a un espai no ocupat que puguis veure. Un cop usis aquest tret, no pots fer-ho un altre cop fins que completis un descans curt o llarg. Començant al 3r nivell, també guanyes resistència a tot dany quan et teletransportes usant aquest tret. La resistència dura fins el principi del teu proper torn. Durant aquesta estona, sembles fantasmal i translúcid.