# Lluertí

**Els lluertins són humanoides similars a llangardaixos, avesats a viure en espais naturals propers a l'aigua. A continuació es presenta la versió del llibre *Mordenkainen Presents: Monsters of the Multiverse* (2022) i *Volo's Guide to Monsters* (2016). Mecànicament són molt semblants, però es diferencien en la distribució de puntuacions d'habilitat i certs detalls del funcionament dels seus trets. A més, la versió del *Volo's* inclou una habilitat única, *Artesà Astut*.

Font: *Lizardfolk, Volo's Guide to Monsters / Mordenkainen Presents: Monsters of the Multiverse*

![firbolg_imatge|250](https://www.dndbeyond.com/avatars/thumbnails/30832/479/1000/1000/638063839674591734.png)

## Lluertí (MP:MM)

**_Alguns savis creuen que els sauris lluertins són cosins llunyans dels dracònics i els kobolds. Tot i la seva semblança a aquests altres pobles escamats, en canvi, els lluertins són el seu propi poble i han viscut en el els mons del Pla Material des de la creació dels mons. Dotats per les deïtats amb defenses físiques i una connexió mística al món natural remarcables, els lluertins poden sobreviure amb només el seu enginy en situacions que serien mortals per altra gent. A causa d'aquest fet, molts mites lluertins declaren que el seu poble va ser posat per les deïtats al Pla Material per a protegir les seves meravelles naturals.

**_Els lluertins tenen escames acolorides i exhibeixen una ampla sèrie de patrons d'escames. Els seus trets facials individuals són tan variats com els dels llangardaixos.

- ***Increment de Puntuació d'Habilitat***. Quan determinis les puntuacions d'habilitat del teu personatge, incrementa una puntuació per 2 i incrementa una altra per 1, o incrementa tres puntuacions diferents. No pots pujar cap de les teves puntuacions per sobre de 20.
- ***Tipus de Criatura.*** Ets un Humanoide.
- ***Mida***. La teva mida és Mitjana.
- ***Velocitat***. La teva velocitat de caminar és 30 u, i tens una velocitat de nedar igual a la teva velocitat de caminar.
- ***Llengües***. El teu personatge pot parlar, llegir i escriure Comú i una altra llengua que tu i el teu MM concordeu que és apropiada pel teu personatge. Pots escollir de la llista de llengües oferta a [[Normes/Llengües|Llengües]]. El MM és lliure de modificar aquesta llista per una campanya.
#### Mossegada
Tens una boca de dents esmolades que pots usar per a fer atacs desarmats. Quan dones amb ella, l'atac causa 1d6 + el teu modificador de Força de dany tallant, en comptes del dany d'impacte normal per un atac desarmat.
#### Aguantar Respiració
Pots aguantar la respiració fins a 15 minuts seguits.
#### Mandíbules Famolenques
Pots entrar en un frenesí alimentari. Amb una acció bonus, pots fer un atac especial amb la teva Mossegada. Si l'atac dona, causa el seu dany normal, i guanyes punts vitals temporals iguals al teu bonus de proficiència. Pots usar aquest tret un nombre de cops igual al teu bonus de proficiència, i recuperes tots els usos gastats quan acabes un descans llarg.
#### Armadura Natural
Tens una pell dura i escamosa. Quan no estàs portant armadura, la teva CA base és 13 + el teu modificador de Destresa. Pots usar la teva armadura natural per a determinar la teva CA si l'armadura que portes et deixaria amb una CA menor. Els beneficis d'un escut s'apliquen amb normalitat quan uses la teva armadura natural.
#### Intuïció de la Natura
Gràcies a la teva connexió mística a la natura, guanyes proficiència en dues de les següents perícies de la teva elecció: Control Animal, Medicina, Natura, Percepció, Sigil, o Supervivència.

## Lluertí (VGM)

_**Els lluertins posseeixen una mentalitat alienígena i inescrutable, i els seus desitjos i pensaments són motivats per un conjunt de principis bàsics diferent d'aquell del de les criatures de sang calenta. Les seves llòbregues llars al pantà poden trobar-se a centenars de kilòmetres del nucli humà més proper, però l'espai entre la seva manera de pensar i el dels pells-llises és molt major.**_

- ***Increment de Puntuació d'Habilitat***. La teva puntuació de Constitució incrementa en 2, i la teva puntuació de Saviesa incrementa en 1.
- ***Edat***. Els lluertins arriben a la maduresa als 14 anys i rarament viuen més de 60 anys.
- ***Alineació***. La majoria de lluertins són neutrals. Veuen el món com un lloc de depredadors i preses, on la vida i la mort són processos naturals. Només desitgen sobreviure, i prefereixen deixar a les altres criatures pel seu compte.
- ***Mida***. Els lluertins són una mica més corpulents i alts que els humans, i els seus volants acolorits els fan semblar encara més grans. La teva mida és Mitjana.
- ***Velocitat***. La teva velocitat de caminar és 30 u., i tens una velocitat de nedar de 30 u.
- ***Llengües***. Pots parlar, llegir i escriure Comú, i Dracònic.
#### Mossegada
Les teves dents esmolades són una arma natural, que pots usar per a fer atacs desarmats. Si dones amb ella, causes dany tallant igual a 1d6 + el teu modificador de Força, en comptes del dany d'impacte normal per un atac desarmat.
#### Artesà Astut
Com a part d'un descans curt, pots recol·lectar ossos i pell d'una Bèstia, Constructe, Drac, Monstruositat o Planta occida d'una mida Petita o major per a crear un dels següents objectes: un escut, un garrot, una javelina, o 1d4 dards o agulles de cerbatana. Per a usar aquest tret, necessites una fulla, com per exemple una daga, o les eines d'artesà adequades, com les eines de pelleter.
#### Aguantar Respiració
Pots aguantar la respiració fins a 15 minuts seguits.
#### Mandíbules Famolenques
En combat, pots entrar en un atroç frenesí alimentari. Amb una acció bonus, pots fer un atac especial amb la teva Mossegada. Si l'atac dona, causa el seu dany normal, i guanyes punts vitals temporals (mínim de 1) iguals al teu modificador de Constitució, i no pots usar aquest tret un altre cop fins que completis un descans curt o llarg.
#### Armadura Natural
Tens una pell dura i escamosa. Quan no estàs portant armadura, la teva CA base és 13 + el teu modificador de Destresa. Pots usar la teva armadura natural per a determinar la teva CA si l'armadura que portes et deixaria amb una CA menor. Els beneficis d'un escut s'apliquen amb normalitat quan uses la teva armadura natural.
#### Coneixement de Caçador
Guanyes proficiència en dues de les següents perícies de la teva elecció: Control Animal, Natura, Percepció, Sigil, o Supervivència.