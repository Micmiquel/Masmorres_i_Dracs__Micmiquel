# Aparell del Cranc

(Tipus:: Objecte meravellós) (Raresa:: Llegendari)

Aquest objecte primer sembla ser un gran barril de ferro segellat que pesa 225 kg. El barril té una balda amagada, que pot ser descoberta amb un control d'Intel·ligència (Investigació) de CD 20 exitós. Córrer la balda obre una escotilla a un extrem del barril, permetent a dues criatures Mitjanes o menor entrar-hi gatejant. A l'extrem oposat, hi ha deu palanques en fila, cada una en posició neutral, que es poden moure amunt o avall. Quan s'usen certes palanques, l'aparell es transforma fins a semblar una llagosta gegant.

L'aparell del Cranc é un objecte Gran amb les següents estadístiques:

**Classe d'Armadura** 20
**Punts Vitals** 200
**Velocitat** 30 u., nedar 30 u. (o 0 u. per ambdues si no té ni les cames ni la cua esteses)
**Immunitats al Dany** verí, psíquic

Per ser usat com a vehicle, l'aparell requereix un pilot. Mentre l'escotilla de l'aparell estigui tancada, el compartiment és estanc i impermeable. El compartiment aguanta prou aire per a 10 hores de respiració, dividides entre el nombre de criatures que respirin dins seu.

L'aparell flota a l'aigua. També pot anar sota l'aigua fins a una profunditat de 275 m. Per sota d'això, el vehicle rep 2d6 dany d'impacte per cada minut de pressió.

Una criatura en el compartiment pot usar una acció per a moure amunt o avall fins a dues de les palanques de l'aparell. Després de cada ús, una palanca torna a la seva posició neutral. Cada palanca, d'esquerra a dreta, funciona com es mostra a la taula de Palanques de l'Aparell del Cranc.

**Taula - Palanques de l'Aparell del Cranc**

| Palanca | Amunt | Avall |
| ---- | ---- | ---- |
| 1 | Les cames i la cua s'estenen, permetent que l'aparell camini i nedi. | Les cames i la cua es retreuen, reduint la velocitat de l'aparell a 0 i fent-lo incapaç de beneficiar-se de bonus a la seva velocitat. |
| 2 | El finestró de la finestra frontal s'obre. | El finestró de la finestra frontal es tanca. |
| 3 | Els finestrons de les finestres laterals s'obren (dos per banda). | Els finestrons de les finestres laterals es tanquen (dos per banda). |
| 4 | Dues urpes s'estenen de les bandes frontals de l'aparell. | Les urpes es retreuen. |
| 5 | Cada urpa estesa fa el següent atac d'arma cos a cos: +8 per donar, rang 5 u., un objectiu. Dany: 7 (2d6) impacte. | Cada urpa estesa fa el següent atac d'arma cos a cos: +8 per donar, rang 5 u., un objectiu. Dona: L'objectiu és agafat (escapar CD 15). |
| 6 | L'aparell camina o neda endavant. | L'aparell camina o neda enrere. |
| 7 | L'aparell gira 90 graus a l'esquerra. | L'aparell gira 90 graus a la dreta. |
| 8 | Peces semblants a ulls emeten llum brillant a un radi de 30 u. i llum lleu a 30 u. addicionals. | La llum s'apaga. |
| 9 | L'aparell s'enfonsa fins a 20 u. en líquid. | L'aparell puja fins a 20 u. en líquid. |
| 10 | L'escotilla posterior es dessegella i s'obre. | L'escotilla posterior es tanca i es segella. |

Apparatus of the Crab (Font:: DMG)

[[Objectes Màgics]]