---
Harmonització: true
---
# Llibre dels Fets Exaltats

(Tipus:: Objecte meravellós) (Raresa:: Artefacte) 
Requereix harmonització per una criatura d'alineació bona

El tractat definitiu de tot el que és bo en el multivers, el mític *Llibre dels Fets Exaltats* figura prominentment en moltes religions. En comptes de ser una escriptura dedicada a una fe particular, els diversos autors del llibre ompliren les pàgines amb la seva pròpia visió de la virtut vertadera, proveint de guia per a derrotar el mal.

El *Llibre dels Fets Exaltats* rarament roman en un sol lloc. Tan bon punt s'ha llegit el llibre, s'esfuma cap a algun altre racó del multivers on la seva guia moral pot portar llum a un món enfosquit. Tot i que s'han fet intents per a copiar l'obra, els esforços fracassen a l'hora de capturar la seva naturalesa màgica o traduir els beneficis que ofereix a aquells que tenen el cor pur i propòsit ferm.

Un tancador pesat, forjat per a semblar ales d'àngel, manté segurs els continguts del llibre. Només una criatura de bona alineació que estigui harmonitzada al llibre pot obrir el tancador que el manté tancat. Un cop s'obre el llibre, la criatura harmonitzada ha de gastar 80 hores llegint i estudiant el llibre per a digerir els seus continguts i guanyar-ne els beneficis. Altres criatures que examinin les pàgines obertes del llibre poden llegir el text però no espigolen cap significat profund i no en treuen cap benefici. Una criatura malvada que intenti llegir del llibre rep 24d6 dany radiant. Aquest dany ignora resistència i immunitat, i no pot ser reduït o evitat per cap mitjà. Una criatura reduïda a 0 punts vitals per aquest dany desapareix en un flaix cegador i és destruïda, deixant les seves possessions rere seu.

Els beneficis atorgats pel *Llibre dels Fets Exaltats* només duren mentre busquis fer el bé. Si no realitzes almenys un acte d'amabilitat o generositat en el transcurs de 10 dies, o si executes voluntàriament un acte malvat, perds tots els beneficis atorgats pel llibre.

**Propietats Aleatòries**. El *Llibre dels Fets Exaltats* té les següents propietats aleatòries:

- 2 propietats beneficioses menors
- 2 propietats beneficioses majors

**Saviesa Incrementada**. Després de gastar la quantitat de temps requerida llegint i estudiant el llibre, la teva puntuació de Saviesa incrementa per 2, fins a un màxim de 24. No pots guanyar aquest benefici del llibre més d'un cop.

***Màgia Il·lustrada***. Un cop has llegit i estudiat el llibre, qualsevol casella d'encanteri que gastis per a conjurar un encanteri de clergue o paladí conta com a una casella d'encanteri d'un nivell superior.

***Aurèola***. Un cop has llegit i estudiar el llibre, guanyes una aurèola protectora. Aquesta aurèola emet llum brillant a un radi de 10 u. i llum lleu a 10 u. addicionals. Pots retirar o manifestar l'aurèola amb una acció bonus. Mentre estigui present, et dona avantatge en controls de Carisma (Persuasió) fets per interactuar amb criatures bones, i controls de Carisma (Intimidació) fets per interactuar amb criatures malvades. A més, els esperits malignes i no-morts dins de la llum brillant de l'aurèola fan els tirs d'atac contra tu amb desavantatge.

***Destruir el Llibre***. Es rumoreja que el *Llibre dels Fets Exaltats* no pot ser destruït sempre que existeixi el bé al multivers. Tot i això, ofegar el llibre al Riu Styx elimina tot escrit i imatge de les seves pàgines i torna el llibre impotent per 1d100 anys.

Book of Exalted Deeds (Font:: DMG)

[[Objectes Màgics]]