# Figureta de Poder Meravellós

(Tipus:: Objecte meravellós) (Raresa:: Raresa variant)
Raresa segons la figureta

A *figureta de poder meravellós* és una estatueta d'una bèstia prou petita com per cabre en una butxaca. Si uses una acció per dir la paraula d'activació i llençar la figureta a un punt al terra a 60 u. de tu, aquesta es torna una criatura viva. Si l'espai on apareixeria la criatura està ocupat per altres criatures o objectes, o si no hi ha prou espai per la criatura, la figureta no es transforma en aquesta.

La criatura és amigable cap a tu i els teus companys. Entén les teves llengües i obeeix les teves ordres verbals. Si no dones cap ordre, la criatura es defensa però no pren cap altra acció.

La criatura existeix per una duració específica a cada figureta. Al final de la duració, la criatura reverteix a la seva forma de figureta. Es reverteix a figureta abans d'hora si cau a 0 punts vitals o si uses una acció per dir la paraula d'activació una altra vegada mentre la toques. Quan la criatura es torna una figureta una altra vegada, la seva propietat no pot ser usada una altra vegada fins que ha passat un cert temps, com s'especifica a la seva descripció.

***Cabres d'Ivori (Rares)***. Aquestes estatuetes d'ivori de cabres sempre es creen en jocs de tres. Cada cabra té un aspecte distint i funciona de forma diferent a les altres. Les seves propietats són les següents:

- La *cabra de viatjar* es pot tornar una cabra Gran amb les mateixes estadístiques d'un [[Cavall]]. Té 24 càrregues, i cada hora o porció d'aquesta que passa en forma de bèstia costa 1 càrrega. Mentre té càrregues, pots usar-la tan sovint com desitgis. Quan es queda sense càrregues, es reverteix a una figureta i no pot ser usada una altra vegada fins que hagin passat 7 dies, quan recupera totes les seves càrregues.
- La *cabra del treball* es torna una [[Cabra Gegant]] durant fins a 3 hores. Un cop ha sigut usada, no pot ser-ho una altra vegada fins que hagin passat 30 dies.
- La *cabra del terror* es torna una [[Cabra Gegant]] durant fins a 3 hores. La cabra no pot atacar, però pots treure-li les banyes i usar-les com a armes. Una banya es torna una *llança +1*, i l'altra es torna una *espasa llarga +2*. Treure una banya requereix una acció, i les armes desapareixen i les banyes retornen quan la cabra reverteix a la forma de figureta. Addicionalment, la cabra radia una aura de terror de 30 u. de radi mentre l'estàs muntant. Qualsevol criatura hostil cap a tu que comença el seu torn dins de l'aura ha de superar un salvament de Saviesa de CD 15 o ser espantada de la cabra per 1 minut, o fins que la cabra reverteixi a la forma de figureta. La criatura espantada pot repetir el salvament al final de cada un dels seus torns, acabant amb l'efecte sobre si mateixa en un èxit. Un cop supera el salvament contra l'efecte, la criatura és immune a l'aura de la cabra per les properes 24 hores. Un cop s'ha usat la figureta, no es pot fer una altra vegada fins que hagin passat 15 dies.

***Corb de Plata (Poc Comú)***. Aquesta estatueta de plata d'un corb es pot tornar un [[Corb o Lloro|Corb]] fins a un màxim de 12 hores. Un cop ha sigut usada, no pot ser-ho una altra vegada fins que hagin passat 2 dies. Mentre està en forma de corb, la figureta et permet conjurar l'encanteri [[Missatger Animal]] sobre ella a voluntat.

***Corcer d'Obsidiana (Molt Rar)***. Aquest enllustrat cavall d'obsidiana es pot tornar un [[Malson]] fins a un màxim de 24 hores. El malson lluita només per a defensar-se. Un cop ha sigut usat, no pot ser-ho una altra vegada fins que hagin passat 5 dies.

Si tens una alineació bona, la figureta té a 10 % de possibilitats d'ignorar les teves ordres cada vegada que l'uses, incloent una ordre de revertir a la forma de figureta. Si muntes el malson mentre està ignorant les teves ordres, tu i ell sou transportats instantàniament a una ubicació aleatòria al pla d'Hades, on el malson reverteix a la forma de figureta.

***Elefant de Marbre (Rar)***. Aquesta estatueta de marbre és d'uns 10 cm d'alt i llarg. Es pot tornar un [[Elefant]] fins a un màxim de 24 hores. Un cop ha sigut usat, no pot ser-ho una altra vegada fins que hagin passat 7 dies.

***Gos d'Ònix (Rar)***. Aquesta estatueta d'ònix d'un gos es pot tornar un [[Mastí]] fins a un màxim de 6 hores. El mastí té una Intel·ligència de 8 i pot parlar Comú. També té visió nocturna fins a un rang de 60 u. i pot veure criatures i objectes invisibles en aquest rang. Un cop ha sigut usat, no pot ser-ho una altra vegada fins que hagin passat 7 dies.

***Grif de Bronze (Rar)***. Aquesta estatueta de bronze és d'un grif rampant. Es pot tornar un [[Grif]] fins a un màxim de 6 hores. Un cop ha sigut usada, no pot ser-ho una altra vegada fins que hagin passat 5 dies.

***Lleons Daurats (Rars)***. Aquestes estatuetes d'or de lleons són sempre creades en parella. Pots usar una figureta o ambdues simultàniament. Cada una es pot tornar un [[Lleó]] fins a un màxim de 1 hora. Un cop s'ha usat un lleó, no pot utilitzar-se una altra vegada fins que hagin passat 7 dies.

***Mosca de Banús (Rara)***. Aquesta estatueta de banús està tallada en la semblança d'un tàvec. Es pot tornar una mosca gegant fins a un màxim de 12 hores i pot ser emprada com a muntura. Un cop la figureta ha sigut usada, no pot ser-ho una altra vegada fins que hagin passat 2 dies.

*Bèstia Gran, sense alineació*
**Classe d'Armadura** 11
**Punts Vitals** 19 (3d10+3)
**Velocitat** 30 u., volar 60 u.

| FOR     | DES     | CON     | INT    | SAV     | CAR    |
|---------|---------|---------|--------|---------|--------|
| 14 (+2) | 13 (+1) | 13 (+1) | 2 (-4) | 10 (+0) | 3 (-4) |

**Sentits** visió nocturna 60 u., Percepció passiva 10
**Llengües** -

***Mussol de Serpentina (Rar)***. Aquesta estatueta de serpentina d'un mussol es pot tornar un [[Mussol Gegant]] fins a un màxim de 8 hores. Un cop ha sigut usat, no pot ser-ho una altra vegada fins que hagin passat 2 dies. El mussol es pot comunicar telepàticament amb tu a qualsevol rang si els dos esteu en el mateix pla d'existència.

Figurine of Wondrous Power (Font:: DMG)

[[Objectes Màgics]]