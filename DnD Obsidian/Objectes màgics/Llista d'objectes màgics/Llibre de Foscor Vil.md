# Llibre de Foscor Vil

(Tipus:: Objecte meravellós) (Raresa:: Artefacte)

Els continguts d'aquest infame manuscrit d'inefable maldat són la carn i beguda dels serfs del mal. Cap mortal havia de conèixer els secrets que conté, un coneixent tan horripilant que fins i tot llambregar les seves pàgines gargotejades convida a la bogeria.

La majoria creuen que el lich-déu Vecna és l'autor del *Llibre de Foscor Vil*. Va registrar en les seves pàgines cada idea malaltissa, cada pensament trastornat, i cada exemple de la màgia més negra amb la que es va creuar o tramar. Vecna va cobrir cada tòpic vil que va poder, fent del llibre un repugnant catàleg de tots els mals mortals.

Altres practicants del mal han tingut el llibre i afegit la seva pròpia aportació al seu catàleg de coneixement vil. Les seves addicions són clares, ja que els escriptors d'obres posteriors cosiren el que estaven escrivint al llibrot o, en alguns casos, van fer anotacions i addicions al text existent. Hi ha llocs on falten pàgines, arrencades o cobertes tan completament amb tinta, sang, i rascades que no es pot endevinar el text original.

La natura no pot sofrir la presència del llibre. Les plantes ordinàries es panseixen en la seva presència, els animals no estan disposats a acostar-s'hi, i el llibre destrueix gradualment tot el que toca. Fins i tot la pedra es clivella i es torna pols si el llibre hi descansa prou temps.

Una criatura harmonitzada al llibre ha de gastar 80 hores llegint-lo i estudiant-lo per a digerir els seus continguts i segar-ne els beneficis. La criatura pot llavors modificar lliurement els continguts del llibre, sempre que aquestes modificacions avancin el mal i expandeixin el coneixement ja contingut dins seu.

Quan una criatura no malvada s'harmonitza al *Llibre de Foscor Vil*, la criatura ha de fer un salvament de Carisma de CD 17. En un salvament fallit, l'alineació de la criatura canvia a neutral maligna.

El *Llibre de Foscor Vil* roman amb tu sempre que busquis treballar pel mal al món. Si no executes almenys un acte malvat en 10 dies, o si realitzes voluntàriament una bona acció, el llibre desapareix. Si mors mentre estàs harmonitzat al llibre, una entitat de gran mal reclama la teva ànima. No pots ser tornat a la vida per cap mitjà mentre la teva ànima romangui empresonada.

***Propietats Aleatòries***. El *Llibre de Foscor Vil* té les següents propietats aleatòries:

- 3 propietats beneficioses menors
- 1 propietat beneficiosa major
- 3 propietats perjudicials menors
- 2 propietats perjudicials majors

***Puntuacions d'Habilitat Ajustades***. Després de passar el temps requerit llegint i estudiant el llibre, una puntuació d'habilitat de la teva elecció incrementa per 2, fins a un màxim de 24. Una altra puntuació d'habilitat de la teva elecció decreix per 2, fins a un mínim de 3. El llibre no pot ajustar les teves puntuacions d'habilitat un altre cop.

***Marca de la Foscor***. Després de passar el temps requerit llegint i estudiant el llibre, adquireixes una desfiguració física com a signe repugnant de la teva devoció a la foscor vil. Una runa maligna podria aparèixer a la teva cara, els teus ulls es podrien tornar d'un negre llustrós, o banyes podrien brotar del teu front. O podries tornar-te arrugat i espantós, perdre tots els trets facials, guanyar una llengua bífida, o alguna altra característiques que el MM esculli. La marca de la foscor t'atorga avantatge en controls de Carisma (Persuasió) fets per interactuar amb criatures malignes i controls de Carisma (Intimidació) fets per interactuar amb criatures no malignes.

***Comandar Mal***. Mentre estàs harmonitzat al llibre i aguantant-lo, pots usar una acció per a conjurar l'encanteri [[Dominar Monstre]] en un objectiu malvat (CD de salvament 18). No pots usar aquesta propietat un altre cop fins a la propera alba.

***Coneixement Fosc***. Pots referenciar el *Llibre de Foscor Vil* quan facis un control d'Intel·ligència per a recordar informació sobre algun aspecte del mal, com coneixements sobre dimonis. Quan ho fas, dobla el teu bonus de proficiència en aquest control.

***Parla Fosca***. Mentre portis el *Llibre de Foscor Vil* i hi estiguis harmonitzat, pots usar una acció per a recitar paraules de les seves pàgines en una llengua repugnant coneguda com a Parla Fosca. Cada cop que ho facis, reps 1d12 dany psíquic, i cada criatura no malvada a 15 u. de tu rep 3d6 dany psíquic.

***Destruir el Llibre***. El *Llibre de Foscor Vil* permet que se n'arrenquin pàgines, però qualsevol coneixement malvat contingut en aquestes pàgines eventualment retorna al llibre, normalment quan un nou autor afegeix pàgines al llibrot.

Si un [[Solar]] estripa el llibre en dos, el llibre és destruït per 1d100 anys, després dels quals es reforma en algun racó fosc del multivers.

Una criatura harmonitzada al llibre durant cent anys pot descobrir una frase amagada en el text original que, quan es tradueix a Celestial i es diu en veu alta, destrueix tant l'orador com el llibre en una explosió de radiància cegadora. Tot i això, sempre que existeixi el mal al multivers, el llibre es reforma en 1d10 x 100 anys.

Si tot el mal al multivers és exterminat, el llibre es torna pols i és destruït per sempre.

Book of Vile Darkness (Font:: DMG)

[[Objectes Màgics]]