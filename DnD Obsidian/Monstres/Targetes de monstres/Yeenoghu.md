---
tags:
  - Monstre
Nom: Yeenoghu
CR:
  - "24"
XP: 62000
Tipus: Esperit Maligne
Moral: C
Moral_2: M
Mida: E
---
# Yeenoghu

```statblock
monster: Yeenoghu
```

![Yeenoghu_imatge | 250](https://static.wikia.nocookie.net/forgottenrealms/images/c/c3/Yeenoghu-5e.png/revision/latest?cb&#x3D;20170928181952)

DESCRIPCIÓ: 
La Bèstia de la Carnisseria té l'aparença d'un gran gnoll cobert de cicatrius, Lord i creador dels [[Gnoll|gnolls]]. Quan caçava al Pla Material hienes el seguien, i les que menjaven de les seves preses es convertien en [[Gnoll|gnolls]]. Apart d'ells pocs l'adoren, però els que ho fan intenten agafar l'aparença de gnolls. Només desitja violència i destrucció, usant els [[Gnoll|gnolls]] com a instruments. En batalla busca allargar el sofriment de les seves víctimes, i rebutja parlamentar llençant-se directe al combat, a no ser que s'avorreixi. Té una antiga rivalitat amb [[Bafomet]], i els seus seguidors s'ataquen al veure's. La seva pell està coberta de clapes de pèl i pell de cuir, amb una armadura feta d'escuts i cuirasses abandonades lligades amb cadenes pesants. Porta un fuet de tres cues anomenat Carnisser, al qual pot invocar a la seva mà, però sovint lluita només amb les seves urpes.

### El Cau de Yeenoghu

El cau de Yeenoghu a l'Abisme s'anomena els Sots de la Mort, i els seus congosts i turons erms serveixen com un gran terreny de caça, on persegueix mortals capturats en un joc cruel. El cau de Yeenoghu és un lloc de sang i mort, poblat de  [[Gnoll|gnolls]]  [[Hiena|hienes]], i [[Ghoul|ghouls]], i hi ha poques estructures o signes de civilització en aquesta capa de l'Abisme.
#### Accions de Cau

En la puntuació d'iniciativa 20 (perdent empats d'iniciativa), Yeenoghu pot usar una acció de cau per a causar un dels següents efectes; no pot usar el mateix efecte dues rondes seguides:

- Yeenoghu causa que una estaca de ferro - 5 u. d'alta i 2,5 cm de diàmetre - brolli del terra a un punt que pugui veure a 100 u. d'ell. Qualsevol criatura a l'espai on l'estaca emergeix ha de fer un salvament de Destresa de CD 24. En un salvament fallit, la criatura rep 27 (6d8) dany perforant i és restringida al ser empalada per l'estaca. Una criatura (o una criatura que hi arribi) pot usar una acció per a treure's  de l'estaca, acabant amb la condició de restringida.
- Cada [[Gnoll|gnoll]] o [[Hiena|hiena]] que Yeenoghu pugui veure pot usar la seva reacció per a moure's fins a la seva velocitat.
- Fins a la pròxima puntuació d'iniciativa 20, tot [[Gnoll|gnoll]] i [[Hiena|hiena]] dins del cau és irat, causant que tinguin avantatge en tirs d'atac d'arma cos a cos, i causant que els tirs d'atac contra ells tinguin avantatge.
#### Efectes Regionals

La regió que conté el cau de Yeenoghu és pervertida per la seva màgia, creant un o més dels següents efectes:

- A 1,6 km del cau, grans estaques de ferro creixen del terra i superfícies de pedra. Yeenoghu empala els cossos dels morts en aquestes estaques.
- Les bèsties depredadores a 10 km del cau es tornen inusualment salvatges, matant molt més del que necessiten per menjar. La carronya de les preses es deixa podrir en una exhibició antinatural de matança malbaratadora.
- Si un humanoide passa almenys 1 hora a 1,6 km del cau, aquesta criatura ha de superar un salvament de Saviesa de CD 17 o embogir de la manera determina per la taula de *Bogeria de Yeenoghu*. Una criatura que superi aquest salvament no pot ser afectada per aquest efecte regional un altre cop durant 24 hores.

Si Yeenoghu mor, aquests efectes s'esvaeixen en el transcurs de 1d10 dies.

#### Bogeria de Yeenoghu

Si una criatura embogeix al cau de Yeenoghu o a la vista del senyor demoníac, tira a la taula de Bogeria de Yeenoghu per a determinar la naturalesa de la bogeria, que és un defecte de caràcter que dura fins ser curat. Per a saber més sobre la bogeria, pots consultar-ho a [[Normes Situacionals#Bogeria|Bogeria]].

**Taula - Bogeria de Yeenoghu**

| d100  | Defecte (dura fins ser curat)                                                                                 |
| ----- | ------------------------------------------------------------------------------------------------------------- |
| 01-20 | "Em deixo emportar per la còlera, i intento atiar els altres al meu voltant per a formar una turba enrabiada" |
| 21-40 | "La carn d'altres criatures intel·ligents és deliciosa!"                                                      |
| 41-60 | "Protesto contra les lleis i els costums de la civilització, intentant tornar a un temps més primitiu."       |
| 61-80 | "Anhelo la mort d'altres, i constantment començo lluites amb l'esperança de veure un vessament de sang."      |
| 81-00 | "Guardo trofeus dels cossos que he assassinat, tornant-los en adornaments."                                   |

[[Taula de Monstres]]