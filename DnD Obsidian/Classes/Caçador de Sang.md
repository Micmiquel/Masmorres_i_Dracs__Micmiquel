Si vols guanyar un nivell en aquesta classe quan ja tens nivells en una altra, consulta les normes de [[Multi-classe]].

# Caçador de Sang

Els caçadors de sang són astuts combatents motivats per una determinació inacabable en destruir mals, antics i nous. Armats amb ritus de màgia de sang furtius i una disposició a sacrificar la seva pròpia vitalitat i humanitat per la seva causa, protegeixen els regnes de les ombres — fins i tot al romandre sempre alerta contra ser atrets a la foscor que consumeix els monstres que cacen.

**_Variant de Puntuació d'Habilitat d'Hemoceria_**: Com a caçador de sang, uses el teu modificador d'Intel·ligència per a algunes de les teves característiques de classe i subclasse. Tot i això, amb el permís del teu MM, pots escollir usar el teu modificador de Saviesa per a totes les teves característiques de caçador de sang que usin el teu modificador d'Intel·ligència per defecte.

#### Punts Vitals

**Daus Vitals:** 1d10 per nivell de caçador de sang
**Punts Vitals a 1r Nivell:** 10 + el teu modificador de Constitució
**Punts Vitals a Nivells Superiors:** 1d10 (o 6) + el teu modificador de Constitució per nivell de caçador de sang després del 1r

#### Proficiències

**Armadura:** Armadura lleugera, armadura mitjana, escuts
**Armes:** Armes simples, armes marcials
**Eines:** Provisions d'alquimista
**Salvaments:** Destresa, Intel·ligència
**Perícies:** Escull tres entre Acrobàcies, Arcana, Atletisme, Història, Intuïció, Religió i Supervivència

#### Equipament

Comences amb el següent equipament, a més de l'equipament atorgat pel teu passat:

- O (*a*) una arma marcial o (*b*) dues armes simples
- O (*a*) una ballesta lleugera i 20 virots o (*b*) una ballesta de mà i 20 virots 
- O (*a*) armadura de cuir tatxonat o (*b*) malla d'escames
- Un equip d'explorador i provisions d'alquimista

**Taula - El caçador de sang**

| Nivell | Bonus de Proficiència | Dau d'Hemoceria | Malediccions de Sang Conegudes | Característiques                                     |
| ------ | --------------------- | --------------- | ------------------------------ | ---------------------------------------------------- |
| 1r     | +2                    | 1d4             | 1                              | Ruïna del Caçador, Imprecació de Sang                |
| 2n     | +2                    | 1d4             | 1                              | Estil de Lluita, Ritu Carmesí                        |
| 3r     | +2                    | 1d4             | 1                              | Ordre de Caçador de Sang                             |
| 4t     | +2                    | 1d4             | 1                              | Millora de Puntuació d'Habilitat                     |
| 5è     | +3                    | 1d6             | 1                              | Atac Extra                                           |
| 6è     | +3                    | 1d6             | 2                              | Marca de Castigament, Maledicció de Sang (2/descans) |
| 7è     | +3                    | 1d6             | 2                              | Característica de l'Ordre, Millora de Ritu Carmesí   |
| 8è     | +3                    | 1d6             | 2                              | Millora de Puntuació d'Habilitat                     |
| 9è     | +4                    | 1d6             | 2                              | Psicometría Funesta                                  |
| 10è    | +4                    | 1d6             | 3                              | Augmentació Fosca                                    |
| 11è    | +4                    | 1d8             | 3                              | Característica de l'Ordre                            |
| 12è    | +4                    | 1d8             | 3                              | Millora de Puntuació d'Habilitat                     |
| 13è    | +5                    | 1d8             | 3                              | Marca de Fermar, Maledicció de Sang (3/descans)      |
| 14è    | +5                    | 1d8             | 4                              | Ànima Endurida, Millora de Ritu Carmesí              |
| 15è    | +5                    | 1d8             | 4                              | Característica de l'Ordre                            |
| 16è    | +5                    | 1d8             | 4                              | Millora de Puntuació d'Habilitat                     |
| 17è    | +6                    | 1d10            | 4                              | Maledicció de Sang (4/descans)                       |
| 18è    | +6                    | 1d10            | 5                              | Característica de l'Ordre                            |
| 19è    | +6                    | 1d10            | 5                              | Millora de Puntuació d'Habilitat                     |
| 20è    | +6                    | 1d10            | 5                              | Mestria Sanguina                                     |

### Ruïna del Caçador
Al 1r nivell, has sobreviscut la Ruïna del Caçador—un perillós llargament guardat i ritual que altera la teva sang vital, lligant-te per sempre a la foscor i esmolant els teus sentits contra ella. Tens avantatge en controls de Saviesa (Supervivència) per a rastrejar esperits malignes, fey, o no-morts, a més de controls d'Intel·ligència per a recordar informació sobre aquestes criatures.

La Ruïna del Caçador també potencia el teu cos per a controlar i formar màgica d'hemoceria, usant la teva pròpia sang i essència vital per a alimentar les teves habilitats. Algunes de les teves característiques requereixen que el teu objectiu faci un salvament per a resistir els efectes de la característica. La CD de salvament es calcula de la següent manera:

**CD de salvament d'Hemoceria** = 8 + el teu bonus de proficiència + el teu modificador d'Hemoceria (la teva elecció entre Intel·ligència i Saviesa)

### Imprecació de Sang
També al 1r nivell, guanyes l'habilitat de canalitzar—o a vegades sacrificar—una part de la teva essència vital per a maleir i manipular criatures a través de màgia d'hemoceria. Coneixes una [[Caçador de Sang#Malediccions de Sang|Maledicció de Sang]] de la teva elecció. Aprens una maledicció de sang addicional de la teva elecció al 6è, 10è, 14è i 18è nivell. Cada cop que aprens una nova maledicció de sang, també pots escollir una de les malediccions de sang que coneixes i reemplaçar-la amb una altra.

Cada cop que uses la teva característica Imprecació de Sang, esculls quina maledicció invocar d'entre les que coneixes. Mentre invoques una maledicció de sang, però abans de que afecti a l'objectiu, pots escollir amplificar la maledicció rebent dany necròtic igual a una tirada del teu dau d'hemoceria. Aquest dany no pot ser reduït de cap manera. Una maledicció amplificada guanya un efecte addicional, anotat a la descripció de la maledicció. Les criatures que no tenen sang són immunes a les malediccions de sang a no ser que hagis amplificat la maledicció.

Un cop uses aquesta característica, has de completar un descans curt o llarg abans de poder-la usar un altre cop. Pots usar Imprecació de Sang dues vegades entre descans començant al 6è nivell, tres vegades començant al 13è nivell, i quatre vegades començant al 17è nivell.

### Estil de Lluita
A nivell 2, adoptes un estil de lluita com a la teva especialitat. Escull una de les opcions següents. No pots prendre una opció d'Estil de Lluita més d'un cop, fins i tot si més tard pots escollir una altra vegada.

#### Duel
Quan estàs brandant una arma cos a cos en una mà i cap altra arma, guanyes un +2 de bonus a tirs de dany amb aquesta arma.
#### Lluita de Dues Armes
Quan lluites amb dues armes, pots afegir el teu modificador d'habilitat al dany del segon atac.
#### Lluita de Gran Arma
Quan tires un 1 o un 2 en un dau de dany per un atac que fas amb una arma cos a cos que estàs brandant amb dues mans, pots tornar a tirar el dau i has d'usar la nova tirada, fins i tot si aquesta és un 1 o un 2. L'arma ha de tenir la propietat de *dues mans* o *versàtil* per a que guanyis aquest benefici.
#### Tir amb Arc
Guanyes un +2 de bonus a tirs d'atac que facis amb armes de rang.

### Ritu Carmesí
També al 2n nivell, aprens a invocar un ritu d'hemoceria que infon els teus atacs d'arma amb energia elemental. Amb una acció bonus, pots activar qualsevol ritu que coneguis en una arma que estàs aguantant. L'efecte del ritu dura fins que completis un descans curt o llarg. Quan actives el ritu, reps dany necròtic igual a una tirada del teu dany d'hemoceria. Aquest dany no pot ser reduït de cap manera.

Mentre el ritu està en efecte, els atacs que facis amb aquesta arma són màgics, i causen dany extra igual al teu dau d'hemoceria del tipus determinat pel ritu escollit. Una arma només pot aguantar un ritu a la vegada. Altres criatures no poden guanyar els beneficis del teu ritu.

Tu esculls un ritu d'entre els ritus carmesins següents quan guanyes per primer cop aquesta característica. Pots aprendre un ritu addicional al 7è nivell, i un altre cop al 14è nivell.
##### Ritus Carmesins

- **_Ritu de la Flama._** El teu dany del ritu és de foc. 
- **_Ritu dels Congelats._** El teu dany del ritu és de fred.  
- **_Ritu de la Tempesta._** El teu dany del ritu és elèctric.  
- **_Ritu dels Morts._** El teu dany del ritu és necròtic. (Requisit previ: 14è nivell)  
- **_Ritu de l'Oracle._** El teu dany del ritu és psíquic. (Requisit previ: 14è nivell)  
- **_Ritu del Rugit._** El teu dany del ritu és de so. (Requisit previ: 14è nivell)

### Ordre de Caçadors de Sang
Al 3r nivell, et compromets a una ordre de caçadors de sang, la filosofia de la qual et guiarà al llarg de la teva vida. L'ordre que esculls t'atorga característiques a 3r nivell, i un altre cop al 7è, 11è, 15è i 18è nivell. Pots escollir entre [[Caçador de Sang#Ànima Profana|Ànima Profana]], [[Caçador de Sang#Assassí de Fantasmes|Assassí de Fantasmes]], [[Caçador de Sang#Lícan|Lícan]] i [[Caçador de Sang#Mutant|Mutant]].

### Millora de Puntuació d'Habilitat
Quan arribes a 4t, 8è, 12è, 16è, i 19è nivell, pots incrementar una puntuació d'habilitat de la teva elecció per 2, o pots incrementar dues puntuacions d'habilitat de la teva elecció per 1. Com normalment, no pots incrementar una puntuació d'habilitat per sobre de 20 usant aquesta característica.

### Atac Extra
Començant al 5è nivell, pots atacar dues vegades, en comptes d'una, quan usis l'acció d'Atacar en el teu torn.

### Marca de Castigament
Al 6è nivell, quan danyes a una criatura amb una arma per la que tens un ritu carmesí actiu, pots canalitzar màgia d'hemoceria per cremar una marca arcana en aquesta criatura (sense requerir cap acció). Sempre coneixes la direcció de la criatura marcada sempre que estigui en el mateix pla que tu. A més, cada vegada que la criatura marcada causi dany a tu o a una criatura que puguis veure a 5 u. de tu, la criatura marcada rep dany psíquic igual al teu modificador d'Hemoceria (mínim de 1).

La teva marca dura fins que la retiris o fins que usis aquesta característica per a aplicar una marca a una altra criatura. La teva marca pot ser dissipada amb [[Dissipar Màgia]], i és tractada com un encanteri amb un nivell igual a la meitat del teu nivell de caçador de sang (màxim 9è nivell).

Un cop uses aquesta característica, no pots usar-la un altre cop fins que completis un descans curt o llarg.

### Psicometría Funesta
Quan arribes al 9è nivell, guanyes un talent sobrenatural per a discernir els secrets al voltant de relíquies misterioses o llocs tocats pel mal. Quan facis un control d'Intel·ligència (Història) per a recordar informació sobre la història sinistra o tràgica d'un objecte que estàs tocant o la teva localització actual, tens avantatge en el control. A discreció del MM, una tirada adequadament alta pot causar que el teu personatge experimenti visions breus del passat connectades a l'objecte o localització.

### Augmentació Fosca
Començant al 10è nivell, la màgia de l'hemoceria banya el teu cos per a reforçar permanentment la teva resiliència. La teva velocitat incrementa per 5 u., i tens un bonus a salvaments de Força, Destresa, i Constitució igual al teu modificador d'Hemoceria (mínim de +1).

### Marca de Fermar
Començant al 13è nivell, el dany psíquic de la teva Marca de Castigament incrementa a el doble del teu modificador d'Hemoceria (mínim de 2). A més, una criatura marcada no pot usar l'acció d'Esprintar, i si intenta teletransportar-se o deixar el seu pla actual per cap mitjà, rep 4d6 dany psíquic i ha de fer un salvament de Saviesa. Si falla, l'intent de teletransportar-se o deixar el pla fracassa.

### Ànima Endurida
Quan arribes al 14è nivell, tens avantatge en salvaments contra ser encantat o espantat.

### Mestria Sanguina
Al arribar al 20è nivell, la teva mestria de la màgia de sang arriba al seu cim, mitigant el teu sacrifici i potenciant la teva expertesa. Un cop per torn, quan una característica de caçador de sang et requereix tirar un dau d'hemoceria, pots tornar-lo a tirar i usar qualsevol de les tirades.

Addicionalment, quan puntuïs un cop crític amb una arma per la qual tinguis un ritu carmesí actiu, recuperes un ús gastat de la teva característica Imprecació de Sang.


### Malediccions de Sang

#### Maledicció de Sang d'Agonia Inflada
Amb una acció bonus, maleeixes a una criatura que puguis veure a 30 u. de tu, causant que el seu cos s'infli fins el final del teu proper torn. Per la duració, la criatura té desavantatge en controls de Força i Destresa, i rep 1d8 dany necròtic si fa més d'un atac durant el seu torn.
***Amplificar.*** Aquesta maledicció dura per 1 minut. La criatura maleïda pot fer un salvament de Constitució al final de cada un dels seus torns, acabant amb l'efecte sobre si mateixa si té èxit.
#### Maledicció de Sang de l'Ansiós
Amb una acció bonus, hostilitzes el cos o ment d'una criatura a 30 u. de tu, fent-la susceptible a la influència contundent. Fins al final del teu proper torn, els controls de Carisma (Intimidació) fets contra la criatura maleïda tenen avantatge.
***Amplificar.*** El proper salvament de Saviesa que faci la criatura maleïda abans de que acabi aquesta maledicció té desavantatge. 
#### Maledicció de Sang de Corrosió
*Requisit previ: 15è nivell, Ordre del Mutant*
Amb una acció bonus, pots causar que una criatura a 30 u. de tu quedi enverinada. La criatura maleïda pot fer un salvament de Constitució al final de cada un dels seus torns, acabant amb la maledicció sobre si mateix si té èxit.
***Amplificar.*** La criatura maleïda rep 4d6 dany necròtic quan infligeixes aquesta maledicció, i rep aquest dany un altre cop cada vegada que falla un salvament de Constitució per acabar amb la maledicció.
#### Maledicció de Sang de l'Exorcista
*Requisit previ: 15è nivell, Ordre de l'Assassí de Fantasmes*
Amb una acció bonus, esculls una criatura que puguis veure a 30 u. de tu que estigui encantada o espantada, o que estigui sota un efecte de possessió. La criatura afectada deixa d'estar encantada, espantada o posseïda.
***Amplificar.*** Una criatura que hagi encantat, espantat o posseït l'objectiu de la teva maledicció rep 3d6 dany psíquic i ha de superar un salvament de Saviesa o ser atordida fins al final del teu proper torn.
#### Maledicció de Sang d'Exposició
Quan una criatura que puguis veure a 30 u. de tu rep dany d'un atac o encanteri, pots usar la teva reacció per a debilitar temporalment la seva resiliència. Fins el final del proper torn de l'objectiu, perd la resistència a tots els tipus de dany causats per l'atac o encanteri activador (incloent aquell de l'efecte activador).
***Amplificar.*** L'objectiu perd la invulnerabilitat als tipus de dany de l'atac o encanteri activador, però té resistència a aquests tipus de dany fins el final del seu proper torn.
#### Maledicció de Sang Lligadora
Amb una acció bonus, intentes lligar a una criatura Gran o menor que puguis veure a 30 u. de tu, que ha de fer un salvament de Força. En un fracàs, la velocitat de la criatura maleïda és reduïda a 0 i no pot usar reaccions fins al final del teu proper torn.
***Amplificar.*** Aquesta maledicció dura per 1 minut i pot afectar qualsevol criatura independentment de la seva mida. La criatura maleïda pot repetir el salvament al final de cada un dels seus torns, acabant amb la maledicció sobre si mateixa si té èxit.
#### Maledicció de Sang del Marcat
Amb una acció bonus, marques a una criatura que puguis veure a 30 u. de tu. Fins el final del teu torn, quan donis a la criatura maleïda amb una arma per la que tinguis un ritu carmesí actiu, tires un dau d'hemoceria addicional quan determines el dany extra d'aquest ritu.
***Amplificar.*** El proper tir d'atac que facis contra l'objectiu abans del final del teu teu torn té avantatge.
#### Maledicció de Sang del Menjador d'Ànimes
*Requisit previ: 18è nivell, Ordre de l'Ànima Profana*
Quan una criatura que no sigui un constructe o un no-mort és reduïda a 0 punts vitals a 30 u. de tu, pots usar la teva reacció per a oferir la seva energia vital al teu patró a canvi de poder. Fins el final del teu proper torn, pots fer atacs amb avantatge i tens resistència a tot dany.
***Amplificar.*** Addicionalment, recuperes una casella de bruixot gastada. Un cop has amplificat aquesta maledicció de sang, has de completar un descans llarg abans de poder-la amplificar un altre cop.
#### Maledicció de Sang de la Ment Embullada
Amb una acció bonus, maleeixes a una criatura que puguis veure a 30 u. de tu que  s'estigui concentrant en un encanteri o usant una característica que requereixi concentració. Aquesta criatura té desavantatge en el proper salvament de Constitució que faci per a mantenir la concentració abans del final del teu proper torn.
***Amplificar.*** La criatura maleïda té desavantatge en tots els salvaments de Constitució fets per a mantenir la concentració fins al final del teu proper torn.
#### Maledicció de Sang del Sense Ulls
Quan una criatura que puguis veure a 30 u. de tu fa un atac, pots usar la teva reacció per a tirar un dau d'hemoceria i restar el nombre resultant del tir d'atac de la criatura. Pots escollir usar aquesta característica després de la tirada de la criatura, però abans de que el MM determini si l'atac dona o erra. La criatura és immune a aquesta maledicció si és immune a la condició d'encegada.
***Amplificar.*** Apliques aquesta maledicció a tots els tirs d'atacs de la criatura fins el final del torn de la criatura. Tires separadament per a cada atac afectat.
#### Maledicció de Sang del Titella Caigut
Quan una criatura que puguis veure a 30 u. de tu cau a 0 punts vitals, pots usar la teva reacció per a infondre aquest criatura amb un acte final d'agressió. La criatura immediatament fa un atac d'arma contra un objectiu de la teva elecció dins del seu rang.
***Amplificar.*** Pots causar primer que la criatura maleïda es mogui fins a la meitat de la seva velocitat, i atorgues un bonus al seu tir d'atac igual al teu modificador d'Hemoceria (mínim de +1).
#### Maledicció de Sang de l'Udol
*Requisit previ: 18è nivell, Ordre del Lícan*
Amb una acció, deixes anar un udol esborronador. Cada criatura a 30 u. de tu que et pugui escoltar ha de superar un salvament de Saviesa o ser espantada de tu fins al final del teu proper torn. Si una criatura falla el seu salvament per 5 o més, és atordida mentre estigui espantada d'aquesta manera. Una criatura que tingui èxit en el seu salvament és immune a aquesta maledicció de sang durant les següents 24 hores.

Pots escollir que un nombre de criatures que puguis veure no siguin afectades per l'udol.
***Amplificar.*** El rang d'aquesta maledicció incrementa a 60 u.


## Ordres de Caçadors de Sang

### Ànima Profana

Els caçadors de sang que pertanyen a l'Ordre de l'Ànima Profana han empès els límits de l'hemoceria per usar-la contra algunes de les criatures més terrorífiques que corrompen el món. Esperits malignes ancians i màgics cruels han comptat llargament amb la seva habilitat per a fondre's en el darrer terme i escapar d'aquells que els cacen, esfumant-se en corts nobles sense deixar rastre, o doblegant les ments dels guerrers més fidels amb tan sols una mirada. Així que els caçadors de sang que fundaren aquesta ordre confiaren en la seva resiliència mentre s'endinsaven en el mateix pou de coneixement arcà de corrupció, fent pactes amb mals menors per a combatre millor les majors amenaces. I tot i que poden haver intercanviat una part de si mateixos pel seu poder, els membres d'aquesta ordre saben que els beneficis d'aquest poder pesen molt més que el seu preu.

***Font: D&D Beyond - Matt Mercer***

| Nivell | Trucs Coneguts | Encanteris Coneguts | Caselles d'Encanteri | Nivell de Casella |
| ------ | -------------- | ------------------- | -------------------- | ----------------- |
| 3r     | 2              | 2                   | 1                    | 1r                |
| 4t     | 2              | 2                   | 1                    | 1r                |
| 5è     | 2              | 3                   | 1                    | 1r                |
| 6è     | 2              | 3                   | 2                    | 1r                |
| 7è     | 2              | 4                   | 2                    | 2n                |
| 8è     | 2              | 4                   | 2                    | 2n                |
| 9è     | 2              | 5                   | 2                    | 2n                |
| 10è    | 3              | 5                   | 2                    | 2n                |
| 11è    | 3              | 6                   | 2                    | 2n                |
| 12è    | 3              | 6                   | 2                    | 2n                |
| 13è    | 3              | 7                   | 2                    | 3r                |
| 14è    | 3              | 7                   | 2                    | 3r                |
| 15è    | 3              | 8                   | 2                    | 3r                |
| 16è    | 3              | 8                   | 2                    | 3r                |
| 17è    | 3              | 9                   | 2                    | 3r                |
| 18è    | 3              | 9                   | 2                    | 3r                |
| 19è    | 3              | 10                  | 2                    | 4t                |
| 20è    | 3              | 11                  | 2                    | 4t                |
#### Patró d'Altremon
Quan arribes al 3r nivell, fas un pacte amb un ésser d'altremon de la teva elecció: l'Arxifey, el Celestial, l'Esperit Maligne, la Fulla Maleïda, el Gran Ancià, el Geni, l'Immortal, l'Insondable, o el No-Mort. La teva elecció augmenta algunes de les característiques de la teva subclasse, com s'indica a continuació.

#### Màgia del Pacte
Quan arribes al 3r nivell, pots augmentar les teves tècniques de combat amb l'habilitat de conjurar encanteris. Els encanteris que pots aprendre es poden trobar a la [[Taula Bruixot|llista d'encanteris de Bruixot]].
##### Trucs
Aprens dos trucs de la teva elecció de la llista d'encanteris de bruixot. Aprens un truc de bruixot addicional de la teva elecció al 10è nivell.
##### Caselles d'Encanteri
La taula de l'Ànima Profana superior et mostra quantes caselles d'encanteri tens. La taula també mostra quin és el nivell d'aquestes caselles; totes les teves caselles d'encanteri són del mateix nivell. Per conjurar un dels teus encanteris de bruixot de 1r nivell o major, has de gastar una casella d'encanteri. Recuperes totes les caselles d'encanteri gastades quan acabes un descans curt o llarg.

Per exemple, quan ets de 8è nivell, tens dues caselles d'encanteri de 2n nivell. Per conjurar l'encanteri de 1r nivell [[Projectil de Bruixa]], has de gastar una d'aquestes caselles, i el conjures com a un encanteri de 2n nivell.
##### Encanteris Coneguts de 1r Nivell i Majors
Al 3r nivell, coneixes dos encanteris de 1r nivell de la teva elecció de la llista d'encanteris de bruixot.

La columna d'Encanteris Coneguts de la taula de l'Ànima Profana mostra quan aprens més encanteris de bruixot de la teva elecció de 1r nivell i superiors. Un encanteri escollit ha de ser d'un nivell no major al mostrat a la columna *Nivell de Casella* de la taula pel teu nivell. Quan arribes a 13è nivell, per exemple, aprens un nou encanteri de bruixot, que pot ser de 1r, 2n, o 3r nivell.

Addicionalment, quan guanyes un nivell en aquesta classe, pots escollir un dels encanteris de bruixot que coneixes i reemplaçar-lo amb un altre encanteri de la llista d'encanteris de bruixot, que també ha de ser d'un nivell pel qual tinguis caselles d'encanteri.
##### Habilitat d'Encanteri
La teva habilitat d'Hemoceria escollida (Intel·ligència o Saviesa) és la teva habilitat d'encanteri pels teus encanteris de bruixot, així que uses la teva habilitat d'Hemoceria quan un encanteri referencia la teva habilitat d'encanteri. Addicionalment, uses el modificador de la teva habilitat d'Hemoceria quan fixes la CD de salvament per un encanteri de bruixot que conjures i quan fas un tir d'atac amb un.

**CD de Salvament d'encanteri** = 8 + el teu bonus de proficiència + el teu modificador d'Hemoceria
**Modificador d'atac d'encanteri** = el teu bonus de proficiència + el teu modificador d'Hemoceria

#### Focus de Ritu
Començant al 3r nivell, la teva arma es torna un conducte pel poder del teu pacte amb el teu patró escollit. Mentre tinguis un ritu carmesí actiu, pots usar la teva arma com un focus d'encanteri pels teus encanteris de bruixot, i guanyes un benefici específic basat en el teu pacte escollit.

- **_L'Arxifey._** Quan danyes a una criatura amb una arma per la qual tens un ritu carmesí actiu, aquesta criatura brilla amb llum lleu fins el final del teu proper torn. Per la duració, la criatura no guanya cap benefici de cap cobertura o de ser invisible.
- **_El Celestial._** Amb una acció bonus, gastes un ús de la teva característica Imprecació de Sang per a curar a una criatura que puguis veure a 60 u. de tu. Aquesta criatura recupera un nombre de punts vitals igual a una tirada del teu dau d'hemoceria + el teu modificador d'Hemoceria (mínim de +1).
- **_L'Esperit Maligne._** Mentre usis el Ritu de la Flama, si tires un 1 o un 2 en un dau de dany que tires el dany extra pel ritu, pots tornar a tirar el dau i escollir quina tirada usar.
- **_La Fulla Maleïda._** Quan afectis exitosament a una criatura amb una maledicció de sang, la propera vegada que donis a aquesta criatura amb un atac mentre aquesta maledicció estigui activa, l'atac causa dany addicional igual al teu modificador de proficiència.
- **_El Geni._** Amb una acció bonus, gastes un ús de la teva característica Imprecació de Sang per donar-te una velocitat de vol de 30 u., que dura per un nombre de rondes igual al teu modificador d'Hemocracia (mínim de 1 ronda).
-  **_El Gran Ancià._** Quan puntuïs un cop crític contra una criatura, aquesta criatura i qualsevol altra criatura de la teva elecció a 10 u. d'aquesta són espantades de tu fins el final del teu proper torn.
- **_L'Immortal._** Quan redueixes a una criatura hostil que sigui almenys una amenaça moderada (discreció del MM) a 0 punts vitals, recuperes un nombre de punts vitals igual a una tirada del teu dau d'hemocracia.
- **_L'Insondable._** Pots respirar sota l'aigua. A més, un cop per torn quan danyes a una criatura amb una arma per la que tens un ritu carmesí actiu, pots reduir la velocitat d'aquesta criatura per 10 u. fins el principi del teu proper torn.
- **_El No-Mort._** Quan reps dany necròtic, pots usar la teva reacció per a reduir a la meitat aquest dany. A més, la teva aparença canvia per a reflectir algun aspecte del teu patró mentre tens qualsevol ritu carmesí actiu.

#### Frenesí Místic
Començant al 7è nivell, quan uses la teva acció per a conjurar un truc, pots fer immediatament un atac d'arma com a acció bonus.

#### Arcana Revelada
Al 7è nivell, el teu patró t'atorga l'ús d'un encanteri distintiu basat en el vostre pacte. Pots conjurar aquest encanteri usant qualsevol casella d'encanteri de màgia del pacte, i no ho pots tornar a fer fins completar un descans llarg.

- **_L'Arxifey._** Pots conjurar [[Aspecte Borrós]].
- **_El Celestial._** Pots conjurar [[Restauració Menor]].
- **_L'Esperit Maligne._** Pots conjurar [[Raig Carbonitzador]].
- **_La Fulla Maleïda._** Pots conjurar [[Càstig Marcant]].
- **_El Geni._** Pots conjurar [[Força Fantasmal]].
-  **_El Gran Ancià._** Pots conjurar [[Detectar Pensaments]].
- **_L'Immortal._** Pots conjurar [[Silenci]].
- **_L'Insondable._** Pots conjurar [[Ràfega de Vent]].
- **_El No-Mort._** Pots conjurar [[Ceguera, Sordesa]].

#### Marca de la Cicatriu Minadora
Al arribar al 11è nivell, la teva característica Marca de Castigament excava profundes cicatrius arcanes en el teu objectiu, deixant-lo vulnerable a la teva màgia. Una criatura marcada per tu té desavantatge en salvaments contra els teus encanteris de bruixot.

#### Arcana Desclosa
Al 15è nivell, el teu patró t'atorga l'ús d'un encanteri addicional basat en el teu pacte. Conjures aquest encanteri sense gastar una casella d'encanteri, i no pots tornar-ho a fer fins a completar un descans llarg.

- **_L'Arxifey._** Pots conjurar [[Alentir]].
- **_El Celestial._** Pots conjurar [[Reviscolar]].
- **_L'Esperit Maligne._** Pots conjurar [[Bola de Foc]].
- **_La Fulla Maleïda._** Pots conjurar [[Parpelleig]].
- **_El Geni._** Pots conjurar [[Protecció d'Energia]].
-  **_El Gran Ancià._** Pots conjurar [[Afanyar]].
- **_L'Immortal._** Pots conjurar [[Maleir]].
- **_L'Insondable._** Pots conjurar [[Llamp]].
- **_El No-Mort._** Pots conjurar [[Parlar amb Morts]].

#### Maledicció de Sang del Menjador d'Ànimes
Començant al 18è nivell, aprens a transmetre l'energia vital de les teves preses caigudes. Guanyes la [[Caçador de Sang#Maledicció de Sang del Menjador d'Ànimes|Maledicció de Sang del Menjador d'Ànimes]] per a la teva característica Imprecació de Sang. Aquesta no conta contra el nombre de malediccions de sang que coneixes.



### Assassí de Fantasmes

L'Ordre de l'Assassí de Fantasmes és la més antiga de les ordres de caçadors de sang, els seus membres essent qui va redescobrir originalment els secrets de l'hemoceria i refinar-los per al combat contra l'assot de la no-mort. Els assassins de fantasmes cerquen i estudien el moment de la mort, obsessionant-se amb el misteri de la transició de la vida, i el poder impiu que causa que els morts s'aixequin altre cop. Aquests zelosos caçadors de sang tenen com a feina de les seves vides destruir l'assot de la no-mort, afinant les seves habilitats per a escometre les criatures no-mortes i aquelles que manipulen la nigromància que les crea.

***Font: D&D Beyond - Matt Mercer***

#### Ritu de l'Alba
Quan t'uneixes a aquesta ordre al 3r nivell, aprens el Ritu de l'Alba com a part de la teva característica Ritu Carmesí. Quan actives el Ritu de l'Alba, el dany extra causat pel teu ritu és dany radiant. Addicionalment, mentre aquest ritu estigui actiu en la teva arma, guanyes els següents beneficis:

- La teva arma emet llum brillant a un radi de 20 u.
- Tens resistència al dany necròtic.
- Quan dones a una criatura no-morta amb una arma per la que tinguis el Ritu de l'Alba actiu, tires un dau d'hemocracia addicional quan determines el dany extra del ritu.

#### Especialista en Malediccions
Començant al 3r nivell, aprens a dominar les malediccions de sang. Guanyes un ús addicional de la teva característica Imprecació de Sang. A és, les teves malediccions de sang poden afectar a qualsevol criatura, tingui sang o no.

#### Caminar a l'Èter
Al arribar al 7è nivell, al principi del teu torn, pots passar màgicament dins el vel entre els plans sempre que no estiguis incapacitat. Pots moure't a través d'altres criatures i objectes com si fossin terreny difícil, a més de veure i afectar criatures i objectes en el Pla Eteri. Reps 1d10 dany de força si acabes el teu torn dins d'un objecte.

Aquesta característica dura per un nombre de rondes igual al teu modificador d'Hemocracia (mínim de 1 ronda). Si estàs dins d'un objecte quan acaba, ets expulsat immediatament al l'espai no ocupat més proper i reps dany de força igual a dues vegades el nombre de unitats que et mous.

Un cop uses aquesta característica, has de completar un descans curt o llarg abans de poder-la usar un altre cop. Pots usar Caminar a l'Èter dues vegades entre descansos començant al 15è nivell.

#### Marca de Fendre
Començant al 11è nivell, la teva Marca de Castigament descobreix un fragment de l'essència del teu enemic, deixant-lo vulnerable a la teva característica Ritu Carmesí. Quan doni a una criatura amb una arma per la que tinguis un ritu carmesí actiu, tires un dau d'hemoceria addicional quan determinis el dany extra del ritu. Addicionalment, si una criatura marcada té el tret Moviment Incorpori o una característica similar, no es pot moure a través de criatures o objectes mentre estigui marcada.

#### Maledicció de Sang de l'Exorcista
Al 15è nivell, esmoles la teva hemoceria per a arrencar la corrupció de les ments i els cossos dels teus aliats — i castigar aquells responsables d'aquesta. Guanyes la [[Caçador de Sang#Maledicció de Sang de l'Exorcista|Maledicció de Sang de l'Exorcista]] de la teva característica Imprecació de Sang. Aquesta no conta contra el nombre de malediccions de sang que coneixes.

#### Ritu de Renaixement
Al arribar al 18è nivell, aprens a protegir la teva vida FADING reabsorbint l'energia amb que alimentes les teves armes. Si tens un o més ritus carmesins actius i ets reduït a 0 punts vitals però no mors directament, pots escollir finalitzar tots els teus ritus carmesins actius i caure en canvi a 1 punt vital.

Upon reaching 18th level, you learn to protect your fading life by reabsorbing the energy you feed to your weapons. If you have one or more crimson rites active and you are reduced to 0 hit points but don’t die outright, you can choose to have all your active crimson rites end and drop to 1 hit point instead.


### Lícan

L'anciana maledicció de la licantropia és temuda per gairebé tot poble i cultura, transmesa a través de la sang i sembrant un hoste amb la salvatge força i fam de violència d'una bèstia perversa. L'Odre del Lícan és un grup orgullós de caçadors de sang que passen per "la Doma" — la inflicció cerimonial de la licantropia per un membre superior de l'ordre, per aquells que encara no porten la maledicció abans de cercar aquest camí. Aquests caçadors llavors usen la màgia de la seva sang per a canalitzar el poder del monstre que hostatgen, sense perdre's en ell. Usant una intensa força de voluntat i rituals de màgia de sang secrets, els membres de l'Ordre del Lícan aprenen a controlar i alliberar les seves formes híbrides durant petits períodes de temps. Proesa física augmentada, resiliència antinatural, i urpes com navalles fan d'aquests guerrers un adversari terrible per a qualsevol mal que creui el seu camí. No obstant, cap entrenament és perfecte, i sense cura i atenció total, fins i tot els majors caçadors de sang poden perdre's temporalment en la seva pròpia fam.

***Font: D&D Beyond - Matt Mercer***

#### Sentits Augmentats
Quan esculls aquest arquetip al 3r nivell, guanyes els sentits millorats d'un depredador natural. Tens avantatge en controls de Saviesa (Percepció) que basats en l'oïda o l'olfacte.

#### Transformació Híbrida
També al 3r nivell, aprens a controlar la maledicció licantròpica que et corre per les venes. Amb una acció bonus, et transformes en una forma híbrida especial durant fins a 1 hora. Pots parlar, usar equipament, i portar armadura en aquest forma, i pots revertir a la teva forma normal amb una acció bonus. Reverteixes a la teva forma normal automàticament si caus inconscient o mors.

Aquesta característica reemplaça les normes per a la licantropia en el Manual de Monstres. Un cop uses aquesta característica, has de completar un descans curt o llarg abans de poder-la usar un altre cop. Mentre estiguis transformat, guanyes le següents característiques:

- **_Poder Feral._** Tens avantatge en controls de Força i salvaments de Força, i tens un +1 de bonus a tirs de dany cos a cos. Aquest bonus incrementa a +2 al 11è nivell i a +3 al 18è nivell.
- **_Pell Resistent._** Tens resistència al dany d'impacte, perforant, i tallant d'atacs no màgics no fets amb armes platejades. Addicionalment, mentre no estiguis portant armadura pesada, tens un +1 de bonus a la CA.
- **_Atacs Predadors._** Pots aplicar la teva característica Ritu Carmesí als teus atacs desarmats, que tractes com una arma. Pots usar Destresa en comptes de Força per als tirs d'atac i de dany dels teus atacs desarmats, que causen 1d6 dany d'impacte o tallant (tu esculls). Aquest dany incrementa a 1d8 al 11è nivell.
	- Addicionalment, quan uses l'acció d'Atacar per a fer un atac desarmat, pots fer un atac desarmat addicional com a acció bonus.
- **_Set de Sang._** Si comences el torn amb menys punts vitals que la meitat del teu màxim de punts vitals, has de superar un salvament de Saviesa de CD 8 o moure't directament cap a la criatura més propera i usar l'acció d'Atacar contra aquesta. Si t'estàs concentrant en un encanteri o estàs sota un efecte que t'impedeix concentrar-te (com la característica Ira del bàrbar), falles automàticament aquest salvament.
	- Si tens la teva característica Atac Extra, pots escollir si usar-la per aquest atac de frenesí. Si hi ha més d'una criatura igual de a prop de tu, tires aleatòriament per a determinar el teu objectiu. Un cop el teu atac es resol, recuperes el control sobre tu mateix.

#### Manya d'Assetjador
Al 7è nivell, la teva velocitat incrementa per 10 u., i afegeixes 10 u. a la teva distància de salt llarg i 3 u. a la teva distància de salt alt. La teva forma híbrida també guanya els beneficis addicionals següents.

- **_Atacs Predadors Millorats._** Tens un +1 bonus a tirs d'atac fets amb el teu atac desarmat. Aquest bonus incrementa a +2 al 11è nivell i a +3 al 18è nivell. Addicionalment, quan tens un ritu carmesí actiu en el teu atac desarmat mentre estàs en la teva forma híbrida, els teus atacs desarmats es consideren màgics pel propòsit de superar resistències i immunitats al atacs i dany no màgic.

#### Transformació Avançada
Al 11è nivell, aprens a alliberar i controlar més de la bèstia dins teu. Pots usar la teva característica Transformació Híbrida dues vegades, recuperant tots els usos gastats quan completes un descans curt o llarg. La teva forma híbrida també guanya els següents beneficis addicionals:

- **_Regeneració Lícan._** Al principi de cada un dels teus torns quan tens almenys 1 punt vital però menys punts vitals que la meitat del teu maxim de punts vitals, guanyes punts vitals iguals a 1 + el teu modificador de Constitució (mínim de 1). Si estàs en la teva forma híbrida, guanyes aquests punts vitals abans de que hagis de fer el salvament per la teva set de sang.

#### Marca del Voraç
Començant al 15è nivell, tens avantatge en el salvament per la teva set de sang mentre estiguis en forma híbrida. Addicionalment, la teva Marca de Castigament ara pot lligar un enemic a la teva ferocitat de caçador. Mentre estiguis en la teva forma híbrida, tens avantatge en tir d'atac contra una criatura marcada per tu.

#### Mestria de la Transformació Híbrida
Al 18è nivell, has dominat el teu depredador intern. Pots usar la teva característica Transformació Híbrida un nombre il·limitat de cops, i la teva forma híbrida dura fins que reverteixis a la teva forma normal, caiguis inconscient, o moris.

També guanyes la [[Caçador de Sang#Maledicció de Sang de l'Udol|Maledicció de Sang de l'Udol]] per la teva característica Imprecació de Sang. Aquesta no conta contra el teu nombre de malediccions de sang conegudes.


### Mutant

El procés d'emprendre el ritual de la Perdició del Caçador és dolorós, que deixa cicatrius, i a vegades una experiència fatal. Aquells que sobreviuen són canviats irrevocablement — i no sempre cap a millor. Al llarg de generacions d'experimentació, una ordre dissident de caçadors de sang van afinar la manera en que l'hemoceria altera el cos, usant alquimia corrupta i elixirs tòxics per alterar encara més la seva sang. Amb el temps, han modificat les seves capacitats en la batalla, tornant-se quelcom més enllà del que foren. Anomenant-se l'Odre dels Mutants, aquests caçadors de sang ara s'especialitzen en avaluar les fortaleses i debilitats dels seus enemics, alterant la seva biologia per a estar el millor preparats per a qualsevol conflicte.

***Font: D&D Beyond - Matt Mercer***

#### Mutageneria
Quan esculls aquest arquetips al 3r nivell, aprens a dominar fórmules alquímiques prohibides—conegudes com a mutagens—que poden alterar temporalment les teves habilitats mentals i psíquiques.

Amb una acció bonus, consumeixes un mutagen, els efectes i efectes secundaris del qual duren fins que completes un descans curt o llarg a no ser que s'especifiqui altrament. Mentre t'afectin un o més mutagens, pots usar una acció per a concentrar i netejar tots els mutagens del teu sistema, acabant amb els seus efectes i efectes secundaris.

Els mutagens són designats per a la biologia específica del personatge que els ha confeccionat, i els teus mutagens no tenen cap efecte sobre altres criatures. També són inestables per naturalesa, perdent la seva potencia amb el temps i tornant-se inerts si no s'usen abans de completar el teu proper descans curt o llarg.

| Nivell de Caçador de Sang | Mutagens Creats | Fórmules Conegudes |
| ------------------------- | --------------- | ------------------ |
| 3r                        | 1               | 4                  |
| 7è                        | 2               | 5                  |
| 11è                       | 2               | 6                  |
| 15è                       | 3               | 7                  |
| 18è                       | 3               | 8                  |
#### Fórmules
El nombre de mutagens que pots confeccionar quan completes un descans, i el nombre de fórmules que coneixes, incrementa mentre guanyes nivells en la classe de caçador de sang, com es mostra a la taula de Mutageneria superior. Addicionalment, quan aprens una nova fórmula de mutagen, pots reemplaçar una fórmula que ja coneixes amb una de nova. Tu esculls quatre [[Caçador de Sang#Fórmules de Mutagen|fórmules de mutagen]] per aprendre, i pots confeccionar un mutagen quan completes un descans curt o llarg.

#### Metabolisme Estrany
Quan arribes al 7è nivell, el teu cos comença a adaptar-se a les toxines i verins, ignorant els seus efectes corruptors. Guanyes immunitat al dany de verí i a la condició d'enverinat.

A més, pots activar un esclat d'adrenalina que et permet resistir temporalment els efectes negatius d'un mutagen. Amb una acció bonus, pots ignorar els efectes secundaris negatius d'un mutagen que t'afecti durant 1 minut. Un cop ho fas, no pots fer-ho un altre cop fins que completis un descans llarg.

#### Marca d'Axioma
Al 11è nivell, la teva hemoceria mutagènica permet que la teva Marca de Castigament reveli la naturalesa veritable d'un enemic. Qualsevol il·lusió o invisibilitat en efecte sobre una criatura acaba quan la marques, i la criatura no es pot beneficiar d'efectes d'invisibilitat o il·lusió mentre la tinguis marcada. Si una criatura marcada per tu està en una forma alternativa (per via de l'encanteri [[Polimorf]], l'acció Canviar Forma o el tret Canviaformes, la característica Forma Salvatge, i efectes similars), ha de superar un salvament de Saviesa o revertir a la seva forma veritable i ser atordida fins el final del teu proper torn. Quan una criatura marcada intenta alterar la seva forma, ha de superar un salvament de Saviesa o fracassar en l'intent, i ser atordida fins el final del teu proper torn.

#### Maledicció de Sang de Corrosió
Començant al 15è nivell, la teva maledicció de sang pot infondre el cos d'una criatura amb terribles toxines. Guanyes la [[Caçador de Sang#Maledicció de Sang de Corrosió|Maledicció de Sang de Corrosió]] per a la teva característica Imprecació de Sang. Aquesta no conta contra el teu nombre de malediccions de sang conegudes.

#### Mutació Exaltada
Al 18è nivell, el teu cos s'ha adaptat per a produir mutagens naturalment en un moment de necessitat. Amb una acció bonus, escull un mutagen que t'afecti actualment. Els seus efectes i efectes secundaris acaben, i pots fer que immediatament un mutagen del qual en coneguis la fórmula entri en efecte en lloc seu.

Pots usar aquesta característica un nombre de cops igual al teu modificador d'Hemoceria (mínim d'un). Recuperes tots els usos gastats quan completes un descans llarg.


##### Fórmules de Mutagen

###### Brases
Tens resistència al dany de foc i vulnerabilitat al dany de fred.

###### Celeritat
La teva puntuació de Destresa incrementa per 3, igual que el teu màxim per a aquesta puntuació. En canvi, tens desavantatge en salvaments de Saviesa. La teva puntuació de Destresa i el teu màxim incrementen per 4 si consums aquest mutagen a 11è nivell, i per 5 a 18è nivell.

###### Crueltat
**_Requisit previ_: 11è Nivell**  
Quan usis l'acció d'Atacar, pots fer un atac d'arma addicional amb una acció bonus. En canvi, tens desavantatge en salvaments d'Intel·ligència, Saviesa, i Carisma.

###### Destre
Tens avantatge en controls de Destresa. En canvi, tens desavantatge en controls de Saviesa.

###### Encantador
La teva pell i veu es tornen maleables, permetent-te destacar la teva aparença i presència. Tens avantatge en controls de Carisma. En canvi, tens desavantatge en tirades d'iniciativa.

###### Escudat
Tens resistència al dany tallant, i tens vulnerabilitat al dany d'impacte.

###### Èter
**_Requisit previ_: 11è Nivell**  
Tens una velocitat de vol de 20 u. per 1 hora. En canvi, tens desavantatge en controls de Força i Destresa durant aquest temps.

###### Gèlid
Tens resistència al dany de fred i vulnerabilitat al dany de foc.

###### Impermeable
Tens resistència al dany perforant i vulnerabilitat al dany tallant.

###### Irrompible
Tens resistència al dany d'impacte, i tens vulnerabilitat al dany perforant.

###### Mobilitat
Tens immunitat a la condició d'agafat i restringit. En canvi, tens desavantatge en controls de Força. Al 11è nivell, també ets immune a la condició de paralitzat.

###### Perspicaç
Tens avantatge en controls de Saviesa. En canvi, tens desavantatge en controls de Carisma.

###### Potència
La teva puntuació de Força incrementa per 3, igual que el teu màxim per a aquesta puntuació. En canvi, tens desavantatge en salvaments de Destresa. La teva puntuació de Força i el teu màxim incrementen per 4 si consums aquest mutagen a 11è nivell, i per 5 a 18è nivell.

###### Precisió
**_Requisit previ_: 11è Nivell**  
Els teus atacs d'arma puntuen un cop crític en una tirada de 19 o 20. En canvi, tens desavantatge en salvaments de Força.

###### Rapidesa
La teva velocitat incrementa per 10 u. En canvi, tens desavantatge en controls d'Intel·ligència. Al 15è nivell, la teva velocitat increment per 5 u. addicionals.

###### Reconstrucció
**_Requisit previ_: 7è Nivell**  
Per 1 hora, al principi de cada un dels teus torns quan tens almenys 1 punt vital però menys punts vitals que la meitat del teu màxim de punts vitals, recuperes punts vitals iguals al teu bonus de proficiència. En canvi, la teva velocitat és reduïda per 10 u. durant aquest temps.

###### Sagacitat
La teva puntuació d'Intel·ligència incrementa per 3, igual que el teu màxim per a aquesta puntuació. En canvi, tens desavantatge en salvaments de Carisma. La teva puntuació d'Intel·ligència i el teu màxim incrementen per 4 si consums aquest mutagen a 11è nivell, i per 5 a 18è nivell.

###### Nighteye
Tens visió nocturna a un rang de 60 u. Si ja tens visió nocturna, el seu rang incrementa per 60 u. En canvi, tens desavantatge en tirs d'atac i en controls de Saviesa (Percepció) que es basin en la vista quan tu, l'objectiu del teu atac, o allò que estàs intentant percebre està en llum solar directa.

###### Vermelló
Guanyes un ús addicional de la teva característica Imprecació de Sang. En canvi, tens desavantatge en salvaments de mort.

###### Versat
Tens avantatge en controls d'Intel·ligència. En canvi, tens desavantatge en controls de Saviesa.
























