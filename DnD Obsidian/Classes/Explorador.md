Si vols guanyar un nivell en aquesta classe quan ja tens nivells en una altra, consulta les normes de [[Multi-classe]].

# Explorador

Lluny del bullici de les ciutats i els pobles, passades les tanques que protegeixen les granges més llunyanes dels terrors de les regions salvatges, enmig dels densos arbres de boscos impenetrables i a través d'amples i buides planures, els exploradors mantenen la seva interminable vigilància.

#### Punts Vitals

**Daus Vitals:** 1d10 per nivell d'explorador
**Punts Vitals a 1r Nivell:** 10 + el teu modificador de Constitució
**Punts Vitals a Nivells Superiors:** 1d10 (o 6) + el teu modificador de Constitució per nivell d'explorador després del 1r

#### Proficiències

**Armadura:** Armadura lleugera, armadura mitjana, escuts
**Armes:** Armes simples, armes marcials
**Eines:** Cap
**Salvaments:** Força, Destresa
**Perícies:** Escull-ne tres entre Maneig Animal, Atletisme, Intuïció, Investigació, Natura, Percepció, Sigil, i Supervivència

#### Equipament

Comences amb l'equipament següent, a més de l'equipament atorgat pel teu passat:

- (*a*) malla d'escames o (*b*) armadura de cuir
- (*a*) dues espases curtes o (*b*) dues armes cos a cos simples
- (*a*) un equip de masmorrer o (*b*) un equip d'explorador
- Un arc llarg i un carcaix amb 20 fletxes

**Taula - L'Explorador**

| Nivell | Bonus de Proficiència | Característiques                                          | Encanteris Coneguts | 1r | 2n | 3r | 4t | 5è |
|-------|-------------------|-------------|--------------|-----|-----|-----|-----|-----|
| 1r   | +2                | Enemic Favorit, Explorador Natural                   | -            | -   | -   | -   | -   | -   |
| 2n   | +2                | Estil de Lluita, Màgia                      | 2            | 2   | -   | -   | -   | -   |
| 3r   | +2                | Arquetip d'Explorador, Alerta Primitiva              | 3            | 3   | -   | -   | -   | -   |
| 4t   | +2                | Millora de Puntuació d'Habilitat                         | 3            | 3   | -   | -   | -   | -   |
| 5è   | +3                | Atac Extra                                      | 4            | 4   | 2   | -   | -   | -   |
| 6è   | +3                | Millores d'Enemic Favorit i Explorador Natural   | 4            | 4   | 2   | -   | -   | -   |
| 7è   | +3                | Característica d'Arquetip d'Explorador                          | 5            | 4   | 3   | -   | -   | -   |
| 8è   | +3                | Millora de Puntuació d'Habilitat, Camada de la Terra          | 5            | 4   | 3   | -   | -   | -   |
| 9è   | +4                | -                                                 | 6            | 4   | 3   | 2   | -   | -   |
| 10è  | +4                | Millora d'Explorador Natural, Amagar-te a Simple Vista | 6            | 4   | 3   | 2   | -   | -   |
| 11è  | +4                | Característica d'Arquetip d'Explorador                          | 7            | 4   | 3   | 3   | -   | -   |
| 12è  | +4                | Millora de Puntuació d'Habilitat                         | 7            | 4   | 3   | 3   | -   | -   |
| 13è  | +5                | -                                                 | 8            | 4   | 3   | 3   | 1   | -   |
| 14è  | +5                | Millora d'Enemic Favorit, Esfumar-se                 | 8            | 4   | 3   | 3   | 1   | -   |
| 15è  | +5                | Característica d'Arquetip d'Explorador                          | 9            | 4   | 3   | 3   | 2   | -   |
| 16è  | +5                | Millora de Puntuació d'Habilitat                         | 9            | 4   | 3   | 3   | 2   | -   |
| 17è  | +6                | -                                                 | 10           | 4   | 3   | 3   | 3   | 1   |
| 18è  | +6                | Sentits Ferals                                      | 10           | 4   | 3   | 3   | 3   | 1   |
| 19è  | +6                | Millora de Puntuació d'Habilitat                         | 11           | 4   | 3   | 3   | 3   | 2   |
| 20è  | +6                | Assassí d'Enemics                                        | 11           | 4   | 3   | 3   | 3   | 2   |
|       |                   |                                                   |              |     |     |     |     |     |

### Enemic Favorit
Començant al 1r nivell, tens experiència significativa estudiant, rastrejant, caçant, i fins i tot parlant amb un cert tipus d'enemic.

Escull un tipus de enemic favorit: Aberracions, Bèsties, Celestials, Constructes, Dracs, Elementals, Esperits Malignes, Fey, Gegants, Llims, Monstruositats, No-morts, o Plantes. Altrament, pots seleccionar dues races d'humanoide (com gnolls i orcs) com a enemics favorits.

Tens avantatge en controls de Saviesa (Supervivència) per rastrejar els teus enemics favorits, a més d'en controls d'Intel·ligència per recordar informació sobre ells.

Quan guanyes aquesta característica, també aprens una llengua de la teva elecció que sigui parlada pels teus enemics favorits, si en parlen cap.

Esculls un enemic favorit addicional, a més d'una llengua associada, al 6è i 14è nivell. A mesura que guanyes nivells, les teves eleccions haurien de reflectir els tipus de monstres que t'has trobat en les teves aventures.

### Explorador Natural
Ets particularment familiar amb un tipus d'entorn natural, i ets hàbil en viatjar i sobreviure en aquestes regions. Escull un tipus de terreny favorit: aiguamoll, àrtic, bosc, costa, desert, muntanya, o praderia. Quan fas un control d'Intel·ligència o de Saviesa relacionat amb el teu terreny favorit, el teu bonus de proficiència es dobla si estàs usant una habilitat en la que ets proficient.

Mentre viatgis durant una hora o més en el teu terreny favorit, guanyes els següents beneficis:

- El terreny difícil no alenteix el ritme del teu grup.
- El teu grup no es pot perdre, excepte per mitjans màgics.
- Fins i tot quan estàs ocupat amb una altra activitat mentre viatges (com recol·lectant, navegant, o rastrejant), romans alerta al perill.
- Si estàs viatjant sol, pots moure't sigil·losament a un ritme normal.
- Quan recol·lectes, trobes el doble de menjar del que faries normalment.
- Mentre rastregis altres criatures, també aprens el seu nombre exacte, les seves mides, i quant de temps fa que van passar a través de l'àrea.

Esculls un tipus de terreny favorit addicional al 6è i 10è nivell.

### Estil de Lluita
A 2n nivell, adoptes un estil particular de lluita com a la teva especialitat. Escull una de les opcions següents. No pots prendre una opció d'Estil de Lluita més d'un cop, fins i tot si més tard pots escollir una altra vegada.

#### Defensa
Mentre estiguis portant armadura, guanyes un +1 de bonus a la teva CA.
#### Duel
Quan estàs brandant una arma cos a cos en una mà i cap altra arma, guanyes un +2 de bonus a tirs de dany amb aquesta arma.
#### Lluita de Dues Armes
Quan lluites amb dues armes, pots afegir el teu modificador d'habilitat al dany del segon atac.
#### Tir amb Arc
Guanyes un +2 de bonus a tirs d'atac que facis amb armes de rang.

### Màgia
Quan arribes a 2n nivell, has après a usar l'essència màgica de la natura per conjurar encanteris, de manera semblant a com ho fa un druida.

#### Caselles d'Encanteri
La taula de l'Explorador mostra quantes caselles d'encanteri tens per conjurar els teus encanteris d'explorador de 1r nivell i superiors. Per conjurar un d'aquests encanteris, has de gastar una casella del nivell de l'encanteri o major. Recuperes totes les caselles d'encanteri gastades quan acabes un descans llarg.
Per exemple, si coneixes l'encanteri de 1r nivell [[Amistat Animal]] i tens una casella d'encanteri de 1r i 2n nivell disponible, pots conjurar [[Amistat Animal]] usant qualsevol de les dues caselles.

#### Encanteris Coneguts de 1r Nivell i Majors
Coneixes dos encanteris de 1r nivell de la teva elecció de la llista d'encanteris d'explorador.

La columna d'Encanteris Coneguts de la taula de l'Explorador mostra quan aprens més encanteris d'explorador de la teva elecció. Cada un d'aquests encanteris ha de ser d'un nivell pel qual tinguis caselles d'encanteri. Per exemple, quan arribes a 5è nivell en aquesta classe, pots aprendre un nou encanteri de 1r o 2n nivell.

Addicionalment, quan guanyes un nivell en aquesta classe, pots escollir un dels encanteris d'explorador que coneixes i reemplaçar-lo amb un altre encanteri de la llista d'encanteris d'explorador, que també ha de ser d'un nivell pel qual tinguis caselles d'encanteri.

#### Habilitat d'Encanteri
La Saviesa és la teva habilitat d'encanteri pels teus encanteris d'explorador, ja que la teva màgia fa ús de la teva harmonització amb la natura. Uses la teva Saviesa quan un encanteri referencia la teva habilitat d'encanteri. Addicionalment, uses el teu modificador de Saviesa quan fixes la CD de salvament per un encanteri d'explorador que conjures i quan fas un tir d'atac amb un.

**CD de Salvament d'encanteri** = 8 + el teu bonus de proficiència + el teu modificador de Saviesa
**Modificador d'atac d'encanteri** = el teu bonus de proficiència + el teu modificador de Saviesa

### Arquetip d'Explorador
Al 3r nivell, esculls un arquetip al que t'escarrasses a emular: [[Classes/Explorador#Assassí de Monstres|Assassí de Monstres]], [[Classes/Explorador#Assetjador Penombrós|Assetjador Penombrós]], [[Classes/Explorador#Caçador|Caçador]], [[Classes/Explorador#Caminant d'Horitzons|Caminant d'Horitzons]], [[Classes/Explorador#Guardià de Dragons|Guardià de Dragons]], [[Classes/Explorador#Guardià d'Eixams|Guardià d'Eixams]], [[Classes/Explorador#Mestre de Bèsties|Mestre de Bèsties]] o [[Classes/Explorador#Rodamon Fey|Rodamon Fey]], tots detallats a [[Explorador#Arquetips d'Explorador|Arquetips d'Explorador]] al final de la descripció de la classe. La teva elecció t'atorga característiques al 3r nivell i altre cop al 7è, 11è, i 15è nivell.

### Alerta Primitiva
Començant al 3r nivell, pots usar la teva acció i gastar una casella d'encanteri d'explorador per centrar la teva consciència en la regió al teu voltant. Per 1 minut per nivell de la casella d'encanteri que gastis, pots notar si els següents tipus de criatures són presents a 1,6 km de tu (o fins a 9,6 km si estàs en el teu terreny favorit): Aberracions, Celestials, Dracs, Elementals, Esperits malignes, Fey, i No-morts. Aquesta característica no revela la localització o nombre de les criatures.

### Millora de Puntuació d'Habilitat
Quan arribes al 4t nivell, i altre cop al 8è, 12è, 16è, i 19è nivell, pots incrementar una puntuació d'habilitat de la teva elecció per 2, o pots incrementar dues puntuacions d'habilitat de la teva elecció per 1. Com és habitual, no pots incrementar una puntuació d'habilitat per sobre de 20 usant aquesta característica.

### Atac Extra
Començant al 5è nivell, pots atacar dues vegades, en comptes d'una, quan usis l'acció d'Atacar en el teu torn.

### Camada de la Terra
Començant al 8è nivell, moure't a través a terreny difícil no màgic no et costa moviment extra. També pots passar a través de plantes no màgiques sense ser alentit per elles o rebre dany si tenen espines, agulles o perills similars.

Addicionalment, tens avantatge en salvaments contra plantes que siguin creades màgicament o manipulades per impedir moviment, com aquelles creades per l'encanteri [[Enredar]].

### Amagar-te a Simple Vista
Començant al 10è nivell, pots gastar 1 minut creant camuflatge per tu mateix. Has de tenir accés a fang fresc, terra, plantes, sutge, i altres materials naturals amb els que crear el teu camuflatge.

Un cop estiguis camuflat d'aquesta manera, pots intentar amagar-te arrambant-te contra una superfícia sòlida, com un arbre o mur, que sigui almenys tan alt i ample com tu. Guanyes un +10 de bonus a controls de Destresa (Sigil) sempre que romanguis allà sense moure't ni usant accions. Un cop et moguis o usis una acció o reacció, t'has de camuflar una altra vegada per guanyar aquest benefici.

### Esfumar-se
Començant al 14è nivell, pots usar l'acció d'Amagar-te amb una acció bonus en el teu torn. A més, no pots ser rastrejat per mitjans no màgics, a no ser que escullis deixar un rastre.

### Sentits Ferals
Al 18è nivell, guanyes sentits preternaturals que t'ajuden a lluitar amb criatures que no pots veure. Quan ataques una criatura que no pots veure, la teva incapacitat de veure-la no imposa desavantatge en els teus tirs d'atac contra ella.

També ets conscient de la localització de qualsevol criatura invisible a 30 u. de tu, sempre que la criatura no estigui amagada de tu i no estiguis encegat o ensordit.

### Assassí d'Enemics
Al 20è nivell, et tornes un caçador dels teus enemics sense parell. Un cop en cada un dels teus torns, pots afegir el teu modificador de Saviesa al tir d'atac o de dany d'un atac que fas contra un dels teus enemics favorits. Pots escollir usar aquesta característica abans o després de la tirada, però abans de que s'apliquin qualsevols efectes del tir.



## Arquetips d'Explorador

L'ideal de l'explorador té les següents expressions: el Caçador, el Caminant d'Horitzons, el Guardià d'Eixams i el Mestre de Bèsties.


### Assassí de Monstres

Et dediques a caçar criatures de la nit i usuaris de màgia tenebrosa. Un assassí de monstres busca vampirs, dracs, fey malvats, esperits malignes, i altres amenaces màgiques. Entrenats en tècniques sobrenaturals per a vèncer aquests monstres, els assassins són experts en descobrir i derrotar a poderosos i místics enemics.

***Font: Xanathar's Guide to Everything***

#### Màgia d'Assassí de Monstres
Començant al 3r nivell, aprens un encanteri addicional quan arribes a certs nivells en aquesta classe, com es mostra a la taula d'Encanteris d'Assassí de Monstres. L'encanteri conta com a un encanteri d'explorador per a tu, però no conta contra el nombre d'encanteris d'explorador que coneixes.

**Encanteris d'Assassí de Monstres**

| Nivell d'Explorador | Encanteris |
| ---- | ---- |
| 3r | [[Protecció de Bé i Mal]] |
| 5è | [[Zona de Veritat]] |
| 9è | [[Cercle Màgic]] |
| 13è | [[Exili]] |
| 17è | [[Aguantar Monstre]] |

#### Sentit de Caçador
Al 3r nivell, guanyes l'habilitat d'afitorar a una criatura i discernir màgicament la millor manera de ferir-la. Amb una acció, escull una criatura que puguis veure a 60 u. de tu. Immediatament aprens si la criatura té cap immunitat, resistència, o vulnerabilitat al dany i quines són. Si la criatura està amagada de la màgia de divinació, notes que no té immunitats, resistències, o vulnerabilitats al dany.

Pots usar aquesta característica un nombre de cops igual al teu modificador de Saviesa (mínim d'una vegada). Recuperes tots els usos gastats quan acabes un descans llarg.

#### Presa de l'Assassí
Començant al 3r nivell, pots concentrar la teva ira en un enemic, incrementant el dany que li inflingeixes. Amb una acció bonus, designes una criatura que puguis veure a 60 u. com a l'objectiu d'aquesta característica. El primer cop en cada torn que donis a aquest objectiu amb un atac d'arma, rep un extra 1d6 de dany de l'arma.

Aquest benefici dura fins que acabis un descans curt o llarg. Acaba abans d'hora si designes una criatura diferent.

#### Defensa Sobrenatural
Al 7è nivell, guanyes resiliència extra contra els assalts de la teva presa a la teva ment i cos. Quan l'objectiu de la teva *Presa de l'Assassí* et força a fer un salvament i quan fas un control d'habilitat per escapar de l'agafada d'aquest objectiu, afegeix 1d6 a la teva tirada.

#### Nèmesis de Màgics
Al 11è nivell, guanyes l'habilitat de frustrar la màgia d'algú altre. Quan veus a una criatura conjurant un encanteri o teletransportant-se a 60 u. de tu, pots usar la teva reacció per a intentar impedir-ho màgicament. La criatura ha de superar un salvament de Saviesa contra la teva CD de salvament d'encanteri, o el seu encanteri o teletransport falla i es gasta.

Un cop uses aquesta característica, no pots usar-la una altra vegada fins que acabis un descans curt o llarg.

#### Contraatac de l'Assassí
Al 15è nivell, guanyes l'habilitat de contraatacar quan la teva presa t'intenta sabotejar. Si l'objectiu de la teva *Presa de l'Assassí* et força a fer un salvament, pots usar la teva reacció per a fer un atac d'arma contra ella. Fas aquest atac immediatament abans de fer el salvament. Si l'atac dona, el teu salvament automàticament té èxit, a més dels efectes normals de l'atac.



### Assetjador Penombrós

Els assetjadors penombrosos es troben a casa en els llocs més foscos: profundament sota el terra, en carrerons tenebrosos, en boscos primitius, i allà on la llum s'abaixa. La majoria de gent entra aquests llocs amb trepidació, però un assetjador penombrós s'aventura audaçment en la foscor, buscant emboscar a les amenaces abans de que arribin al món obert. Aquests exploradorses troben sovint al Sotafosc, però aniran a qualsevol lloc o el mal s'amagui entre les ombres.

***Font: Xanathar's Guide to Everything***

#### Assetjador Penombrós Magic
Començant al 3r nivell, aprens un encanteri addicional quan arribes a certs nivells en aquesta classe, com es mostra a la taula d'Encanteris de l'Assetjador Penombrós. L'encanteri conta com a un encanteri d'explorador per a tu, però no conta contra el nombre d'encanteris d'explorador que coneixes.

**Encanteris de l'Assetjador Penombrós**

| Nivell d'Explorador | Encanteris |
| ---- | ---- |
| 3r | [[Disfressar-se]] |
| 5è | [[Truc de Corda]] |
| 9è | [[Por]] |
| 13è | [[Invisibilitat Major]] |
| 17è | [[Semblar]] |

#### Emboscador Temut
Al 3r nivell, domines l'art de l'emboscada. Pots donar-te un bonus als teus tirs d'iniciativa igual al teu modificador de Saviesa.

Al principi del teu primer torn de cada combat, la teva velocitat de caminar incrementa per 10 u., que dura fins el final d'aquest torn. Si uses l'acció d'Atacar en aquest torn, pots fer un atac d'arma addicional com a part d'aquesta acció. Si aquest atac dona, l'objectiu rep un extra 1d8 de dany del tipus de dany de l'arma.

#### Vista Ombrívola
Al 3r nivell, guanyes visió nocturna fins a un rang de 60 u. Si ja tens visió nocturna per la teva raça, el seu rang incrementa per 30 u.

També ets adepte en evadir criatures que comptin amb visió nocturna. Mentre estiguis en foscor, ets invisible a qualsevol criatura que faci ús de visió nocturna per veure't en aquesta foscor.

#### Ment de Ferro
En arribar al 7è nivell, has esmolat la teva habilitat per resistir els poders altera-ments de les teves preses. Guanyes proficiència en salvaments de Saviesa. Si ja tens aquesta proficiència, guanyes proficiència en salvaments d'Intel·ligència o de Carisma (tu esculls).

#### Ràfega de l'Assetjador
Al 11è nivell, aprens a atacar amb una velocitat tan inesperada que pots torn un error en un altre atac. Un cop en cada un dels teus torns, quan falles amb un atac d'arma, pots fer un altre atac d'arma com a part de la mateixa acció.

#### Esquivada Ombrívola
Començant al 15è nivell, pots esquivar de maneres imprevistes, amb tires d'ombres sobrenaturals al teu voltant. Quan una criatura fa un tir d'atac contra tu i no té avantatge en la tirada, pots usar la teva reacció per imposar-li desavantatge. Has d'usar aquesta característica abans de conèixer el resultat del tir d'atac.



### Caçador

Emular l'arquetip de Caçador vol dir acceptar el teu lloc com a baluard entre la civilització i els terrors del món salvatge. Mentre camines pel camí del Caçador, aprens tècniques especialitzades per lluitar contra les amenaces a que t'enfrontes, des d'ogres desbocats i hordes d'orcs a imponents gegants i terrorífics dracs.

#### Presa del Caçador
Al 3r nivell, guanyes una de les següents característiques de la teva elecció.

##### *Assassí de Colossos*
La teva tenacitat desgastar els enemics més potents. Quan dones a una criatura amb un atac d'arma, la criatura rep un extra 1d8 de dany si està per sota del seu màxim de punts vitals. Pots causar aquest dany extra només una vegada per torn.
##### *Occidor de Gegants*
Quan una criatura Gran o major a 5 u. de tu et dona o t'erra amb un atac, pots usar la teva reacció per atacar aquesta criatura immediatament després del seu atac, sempre que puguis veure la criatura.
##### *Trencador d'Hordes*
Un cop en cada un dels teus torns, quan fas un atac d'arma, pots fer-ne un altre amb la mateixa arma contra una criatura diferent que estigui a 5 u. de l'objectiu original i en rang de la teva arma.

#### Tàctiques Defensives
Al 7è nivell, guanyes una de les següents característiques de la teva elecció.

##### *Escapar de l'Horda*
Els atacs d'oportunitat contra tu es fan amb desavantatge.
##### *Defensa del Multi-atac*
Quan una criatura et dona amb un atac, guanyes un +4 de bonus a la CA contra tots els atacs subseqüents fets per aquesta criatura per la resta del seu torn.
##### *Voluntat d'Acer*
Tens avantatge en salvaments contra ser espantat.

#### Multi-atac
Al 11è nivell, guanyes una de les següents característiques de la teva elecció.

##### Descàrrega
Pots usar la teva acció per fer un atac de rang contra un nombre de criatures a 10 u. d'un punt que puguis veure dins el rang de la teva arma. Has de tenir munició per cada objectiu, com normalment, i fas un tir d'atac separat per a cada objectiu.
##### Atac de Terbolí
Pots usar la teva acció per fer un atac cos a cos contra un nombre de criatures a 5 u. de tu, amb un tir d'atac separat per cada objectiu.

#### Defensa Superior del Caçador
Al 15è nivell, guanyes una de les següents característiques de la teva elecció.

##### *Evasió*
Quan ets subjecte a un efecte, com l'alè flamant d'un drac vermell o l'encanteri [[Llamp]], que et permet fer un salvament de Destresa per rebre només la meitat del dany, en el teu cas no reps cap dany si superes el salvament, i només la meitat del dany si el falles.
##### *Aguantar contra la Marea*
Quan una criatura hostil t'erra amb un atac cos a cos, pots usar la teva reacció per forçar que aquesta criatura repeteixi el mateix atac contra una altra criatura (a part de si mateixa) de la teva elecció.
##### *Esquivada Increïble*
Quan un atacant que puguis veure et dona amb un atac, pots usar la teva reacció per reduir a la meitat el dany de l'atac contra tu.



### Caminant d'Horitzons

Els caminants d'horitzons guarden el món contra amenaces que s'originen en altres plans o que volen devastar el regne mortal amb màgia d'altre món. Busquen portals planars i els vigilen, aventurant-se als Plans Interiors i els Plans Exteriors que és necessari per perseguir els seus enemics. Aquests exploradors són també amics de qualsevols forces del multivers – especialment dracs, fey, i elementals benèvols– que treballen per preservar la vida i l'ordre dels plans.

***Font: Xanathar's Guide to Everything***

#### Màgia del Caminant d'Horitzons
Començant al 3r nivell, aprens un encanteri addicional quan arribes a certs nivells en aquesta classe, com es mostra a la taula d'Encanteris del Caminant d'Horitzons. L'encanteri conta com a un encanteri d'explorador per tu, però no conta contra el nombre d'encanteris d'explorador que coneixes.

**Encanteris del Caminant d'Horitzons**

| Nivell d'Explorador | Encanteris |
| ---- | ---- |
| 3r | [[Protecció de Bé i Mal]] |
| 5è | [[Passa Bromosa]] |
| 9è | [[Afanyar]] |
| 13è | [[Exili]] |
| 17è | [[Cercle Tele-transportador]] |

#### Detectar Portal
Al 3r nivell, guanyes l'habilitat de sentir màgicament la presència d'un portal planar. Amb una acció, detectes la distància i direcció al portal planar més proper a 1,6 km de tu.

Un cop uses aquesta característica, no pots usar-la una altra vegada fins que acabis un descans curt o llarg.

#### Guerrer Planar
Al 3r nivell, aprens a fer ús de l'energia del multivers per potenciar els teus atacs.

Amb una acció bonus, escull una criatura que puguis veure a 30 u. de tu. La propera vegada que donis a aquesta criatura en aquest torn amb un atac d'arma, tot el dany causat per l'atac es torna dany de força, i la criatura rep un extra 1d8 dany de força de l'atac. Quan arribes a 11è nivell en aquesta classe, el dany extra incrementa a 2d8.

#### Passa Etèria
Al 7è nivell, aprens a caminar a través del Pla Eteri. Amb una acció bonus en el teu torn, pots conjurar l'encanteri [[Eterietat]] amb aquesta característica, sense gastar una casella d'encanteri, però l'encanteri acaba al final del torn actual.

Un cop uses aquesta característica, no pots usar-la una altra vegada fins que acabis un descans curt o llarg.

#### Escomesa Distant
Al 11è nivell, guanyes l'habilitat de passar entre els plans en un obrir i tancar d'ulls. Quan uses l'acció d'Atacar, pots teletransportar-te fins a 10 u. abans de cada atac a un espai no ocupat que puguis veure.

Si ataques almenys dues criatures diferents amb l'acció, pots fer un atac addicional amb ella contra una tercera criatura.

#### Defensa Espectral
Al 15è nivell, la teva habilitat per moure't entre plans et permet passar a través de les fronteres planars per minorar el dany rebut durant batalla. Quan reps dany d'un atac, pots usar la teva reacció per donar-te resistència a tot el dany d'aquest atac per aquest torn.



### Guardià de Dragons

La teva connexió al món natural pren la forma d'un esperit dracònic, que es pot manifestar en forma física com a dragó. Mentre els teus poders creixen, també ho fa el teu dragó, transformant-se d'un petit company quadrúpede a una majestuosa criatura alada prou gran i forta com per a que la cavalquis. Pel camí, guanyes una part creixent de l'imponent poder dels dracs.

Considera la font de l'esperit dracònic amb el que t'has lligat. A continuació s'ofereix alguns exemples:

1. Has estudiat l'escama o urpa d'un drac, o una galindaina del tresor d'un drac, creant el teu lligam a través de la seva persistent màgia dracònica.
2. Una ordre secreta d'exploradors que reuneix i protegeix lore dracònic t'ha instruït.
3. Un drac et va donar una geoda o pedra preciosa per a que la cuidessis. Per a sorpresa teva, el dragó va néixer d'aquesta pedra.
4. Vas ingerir unes poques gotes de sang de drac, infonent per sempre la teva naturalesa màgica amb poder dracònic.
5. Una inscripció anciana en dracònic inscription en un menhir t'omplí de poder quan la vas llegir en veu alta.
6. Vas tenir un somni vívid d'una figura misteriosa acompanyada per set canaris grocs, que t'advertia d'una perdició imminent. Quan et vas despertar, el teu dragó era allà, mirant-te.

***Font: Fizban's Treasury de Dragons***

#### Do Dracònic
Al 3r nivell, el lligam que comparteixes amb el teu dragó crea una connexió amb la dragonitat, atorgant-te enteniment i augmentant la teva presència. Guanyes els beneficis següents:

- **Taumatúrgia**. Aprens el truc [[Taumatúrgia]], que és un encanteri d'explorador per a tu.
- **Llengua dels Dracs**. Aprens a parlar, llegir, i escriure Dracònic o una altra llengua escollida per tu.

#### Company Dragó
Al 3r nivell, amb una acció, pots invocar màgicament el dragó que està lligat a tu. Apareix en un espai no ocupat escollit per tu a 30 u.

El dragó és amigable cap a tu i els teus companys, i obeeix les teves ordres. Mira les seves estadístiques de joc al bloc d'estadístiques del Company Dragó adjunt, que usa el teu bonus de proficiència (BP) en diversos llocs. Quan invoques el dragó, escull un tipus de dany llistat en el seu tret *Essència Dracònica*. Pots determinar les característiques cosmètiques del dragó, com el seu color, la seva textura d'escames, o qualsevol efecte visible de la seva *Essència Dracònica*; la teva elecció no té efecte en les seves estadístiques de joc.

En combat, el dragó comparteix la teva puntuació d'iniciativa, però pren el seu torn immediatament després del teu. Es pot moure i usar la seva reacció per si sol, però la única acció que usa en el seu torn és la d'Esquivar, a no ser que usis una acció bonus en el teu torn per comandar-lo a prendre una altra acció. Aquesta acció pot ser una del seu bloc d'estadístiques o una altra. Si estàs incapacitat, el dragó pots usar qualsevol acció que esculli, no només Esquivar.

El dragó roman fins que sigui reduït a 0 punts vitals, fins que usis aquesta característica per evocar el dragó una altra vegada, o fins que moris. Qualsevol cosa que el dragó estigués vestint o portant que enrere quan el dragó s'esfuma.

Un cop invoques el dragó, no pots fer-ho una altra vegada fins que acabis un descans llarg, a no ser que gastis una casella d'encanteri de 1r nivell o major per evocar-lo.

**Company Dragó**
- Drac Petit
- Classe d'Armadura: 14 + BP (armadura natural)
- Punts Vitals: 5 + cinc vegades el teu nivell d'explorador (el dragó té un nombre de daus vitals [d10s] igual al teu nivell d'explorador)
- Velocitat: 40 u.

| FOR     | DES     | CON     | INT    | SAV     | CAR    |
| ------- | ------- | ------- | ------ | ------- | ------ |
| 16 (+3) | 12 (+1) | 15 (+2) | 8 (−1) | 14 (+2) | 8 (−1) |

- Salvaments: Des +1 més BP, Sav +2 més BP
- Immunitats al Dany: determinat pel tret *Essència Dracònica* del dragó
- Sentits: visió nocturna 60 u., Percepció passiva 12
- Llengües: Dracònic
- CR: Bonus de Proficiència (BP), igual al teu bonus
*Habilitats*
- Essència Dracònica. Quan invoques el dragó, escull un tipus de dany: àcid, elèctric, foc, fred, o verí. El tipus escollit determina la immunitat al dany del dragó i el dany del seu tret *Escomesa Infosa*.
*Accions*
- Mossegada. Atac d'Arma Cos a Cos: +3 més BP per donar, rang 5 u., un objectiu. Dany: 1d6 més BP dany perforant.
*Reaccions*
- Escomesa Infosa. Quan una altra criatura a 30 u. del dragó que ell pugui veure don a un objectiu amb un atac d'arma, el dragó infon l'atac amb la seva essència, causant que l'objectiu rebi un extra 1d6 de dany del tipus determinat per la seva Essència Dracònica.

#### Lligam d'Ullal i Escama
Al 7è nivell el lligam que comparteixes amb el teu dragó s'intensifica, protegint-te i alimentant la fúria del dragó. Quan invoques el teu dragó, li creixen ales a l'esquena i guanya una velocitat de vol igual a la seva velocitat de caminar.

Addicionalment, mentre el teu dragó estigui invocat, tu i ell guanyeu els beneficis següents:

- **Muntura Dragó**. El dragó creix a mida Mitjana. Reflexant el teu lligam especial, pots usar el dragó com a muntura si la teva mida és Mitjana o menor. Mentre estiguis muntant el teu dragó, no pot usar la velocitat de vol d'aquesta característica.
- **Ullal Màgic**. L'atac de Mossegada del dragó causa un extra 1d6 de dany del tipus escollit per la seva *Essència Dracònica*.
- **Resistència**. Guanyes resistència al tipus de dany escollit per l'*Essència Dracònica* del dragó.

#### Alè de Dragó
Al 11è nivell, amb una acció, pots exhalar un con de 30 u. d'alè danyós o causar que el teu dragó l'exhali. Escull dany àcid, fred, foc, elèctric, o verí (la teva elecció no cal que faci joc amb l'*Essència Dracònica* del teu dragó). Cada criatura en el con ha de fer un salvament de Destresa contra la teva CD de salvament d'encanteri, rebent 8d6 dany en un salvament fallat, o la meitat del dany en un d'exitós.

Aquest dany incrementa a 10d6 quan arribes a 15è nivell en aquesta classe.

Un cop uses aquesta característica, no pots fer-ho una altra vegada fins que acabis un descans llarg, a no ser que gastis una casella d'encanteri de 3r nivell o major per usar-la una altra vegada.

#### Lligam Perfeccionat
Al 15è nivell, el teu lligam al teu dragó arriba el pinacle del seu poder. Mentre el teu dragó està invocat, tu i el teu dragó guanyeu els beneficis següents:

- **Mossegada Potenciada**. L'atac de Mossegada del dragó causa un extra 1d6 de dany del tipus escollit per la seva *Essència Dracònica* (per un total de 2d6 dany extra).
- **Gran Dragó**. El dragó creix a mida Gran. Quan muntis el teu dragó, ja no impedeix que usis la velocitat de vol de *Lligam d'Ullal i Escama*.
- **Resistència Reflex**. Quan tu o el teu dragó rebeu dany mentre esteu a 30 u. entre vosaltres, pots usar la teva reacció per a donar-vos a tu o al teu dragó resistència a aquesta instància de dany. Pots usar aquesta reacció un nombre de cops igual al teu bonus de proficiència, i recuperes tots els usos gastats quan acabes un descans llarg.



### Guardià d'Eixams

Sentint una profunda connexió amb el medi al seu voltant, alguns exploradors busquen a través de la seva connexió màgica al món, i formen un lligam amb un eixam d'esperits de la natura. L'eixam es torna una força poderosa en la batalla, a més d'un company útil per l'explorador. Alguns Guardians d'Eixams són proscrits o ermitans, mantenint una vida reservada amb els seus eixams ajudants en comptes de tractar amb el malestar d'altres. Altres Guardians d'Eixams gaudeixen construint comunitats vibrants que treballen pel benefici mutu de tots all aquells que consideren part dels seus eixams.

***Font: Tasha's Cauldron of Everything***

#### Eixam Reunit
Al 3r nivell, un eixam d'esperits intangibles de la natura s'ha lligat a tu i et pot ajudar en la batalla. Fins que moris, l'eixam roman en el teu espai, arrossegant-se i corrent sobre teu, o volant dins el teu espai. Tu determines la seva aparença, o la generes aleatòriament entre les següents opcions: un eixam d'insectes, branquillons marcits en miniatura, un estol d'ocells o fades juganeres.

Un cop en cada un dels teus torns, pots causar que l'eixam t'ajudi en una de les següents maneres, immediatament després de donar a una criatura amb un atac:

- L'objectiu de l'atac rep 1d6 dany perforant de l'eixam.
- L'objectiu de l'atac ha de superar un salvament de Força contra la teva CD de salvament d'encanteri o ser mogut per l'eixam fins a 15 u. horitzontalment en una direcció escollida per tu.
- Ets mogut per l'eixam 5 u. horitzontalment en una direcció escollida per tu.

#### Màgia del Guardià d'Eixams
També al 3r nivell, aprens el truc [[Mà Maga]] si no el coneixes encara. Quan el conjures, la mà pren la forma dels teus esperits de la natura eixamenants.

També aprens un encanteri addicional de 1r nivell o major quan arribes a certs nivells en aquesta classe, com es mostra a la taula d'Encanteris del Guardià d'Eixams. Cada encanteri conta com a un encanteri d'explorador per tu, però no conta contra el nombre d'encanteris d'explorador que coneixes.

**Encanteris del Guardià d'Eixams**

| Nivell d'Explorador | Encanteri                   |
| ------------------- | --------------------------- |
| 3r                  | [[Foc Fàdic]], [[Mà Maga]] |
| 5è                  | [[Teranyina]]               |
| 9è                  | [[Forma Gasosa]]            |
| 13è                 | [[Ull Arcà]]                |
| 17è                 | [[Plaga d'Insectes]]        |

#### Marea Retorçant
Començant al 7è nivell, pots condensar part del teu eixam en una massa concentrada que t'aixeca. Amb una acció bonus, guanyes una velocitat de vol de 10 u. i pots flotar. Aquest efecte roman per 1 minut o fins que siguis incapacitat.

Pots usar aquesta característica un nombre de cops igual al teu bonus de proficiència, i recuperes tots els usos gastats quan acabes un descans llarg.

#### Eixam Poderós
Al 11è nivell, el teu *Eixam Reunit* es torna més poderós en les següents maneres:

- El dany de l'*Eixat Reunit* incrementa a 1d8.
- Si una criatura falla el seu salvament contra ser moguda per l'*Eixat Reunit*, també pots causar que l'eixam deixi la criatura estirada.
- Quan ets mogut per l'*Eixat Reunit*, et dona mitja cobertura fins el principi del teu proper torn.

#### Dispersió Eixamenant
Quan arribes a 15è nivell, pots dissipar-te en el teu eixam, esquivant perills. Quan reps dany, pots usar la teva reacció per donar-te resistència a aquest dany. T'esfumes en el teu eixam i després et teletransportes a un espai no ocupat que puguis veure a 30 u. de tu, on reapareixes amb l'eixam.

Pots usar aquesta característica un nombre de cops igual al teu bonus de proficiència, i recuperes tots els usos gastats quan acabes un descans llarg.



### Mestre de Bèsties

L'arquetip de Mestre de Bèsties personifica una amistat entre les races civilitzades i les bèsties del món. Units en objectiu, la bèstia i l'explorador treballen a l'uníson enfrontant-se als monstruosos enemics que amenacen tant la civilització com el món salvatge. Emular l'arquetip de Mestre de Bèsties vol dir entregar-te a aquest ideal, treballant en associació amb un animal com a company i amic.

***Font: PHB***

#### Company d'Explorador
Al 3r nivell, guanyes una bèstia companya que t'acompanya en les teves aventures i està entrenada per a lluitar al teu costat. Escull una bèstia que no sigui major a Mitjana i que tingui un CR de 1/4 o menor ([[Falcó de Sang|Falcó]], [[Mastí]], o [[Pantera]], per exemple). Afegeix el teu bonus de proficiència a la CA, tirs d'atac, i tirs de dany de la bèstia, a més de qualsevol salvament i perícia en la que sigui proficient. El seu màxim de punts vitals és igual a el seu màxim normal o quatre vegades el teu nivell d'explorador, allò que sigui major. Com qualsevol criatura, la bèstia pot gastar Daus Vitals durant un descans curt.

La bèstia obeeix les teves ordres tan bé com pot. Pren el seu torn en la teva iniciativa. En el teu torn, pots ordenar-li verbalment on moure's (sense requerir-te una acció). Pots usar la teva acció per manar-li verbalment prendre l'acció d'Atacar, Esprintar, Retirar-se, o Ajudar. Si no dones una ordre, la bèstia pren l'acció d'Esquivar. Un cop tens la característica *Atac Extra*, pots fer un atac d'arma tu mateix quan ordenes a la bèstia usar l'acció d'Atacar. Mentre viatges a través del teu terreny favorit amb només la bèstia, pots moure't sigil·losament a un ritme normal.

Si estàs incapacitat o absent, la bèstia actua per si sola, centrant-se en protegir-te a tu i a ella mateixa. La bèstia mai requereix la teva ordre per a usar la seva reacció, com quan fa un atac d'oportunitat.

Si la bèstia mor, pots obtenir-ne una altra gastant 8 hores màgicament lligant-te a una altra bèstia que no sigui hostil cap a tu, sigui el mateix tipus de bèstia o una diferent.

#### Company Primal (Opcional)
Aquesta característica de 3r nivell reemplaça la característica *Company d'Explorador*.

Invoques màgicament una bèstia primal, que treu força del teu lligam amb la natura. La bèstia és amigable cap a tu i els teus companys i obeeix les teves ordres. Escull el seu bloc d'estadístiques -Bèstia de la Terra, Bèstia del Mar, o Bèstia del Cel- que usa el teu bonus de proficiència (BP) en diversos llocs. També determines el tipus d'animal que és la bèstia, escollint un tipus apropiat pel bloc d'estadístiques. Independentment del tipus que esculls, la bèstia porta marques primals, indicant el seu origen místic.

En combat, la bèstia actua durant el teu torn. Es pot moure i usar la seva reacció per si sola, però la única acció que usa és la d'Esquivar, a no ser que usis una acció bonus en el teu torn per comandar-la a prendre una altra acció. Aquesta acció pot ser una del seu bloc d'estadístiques o una altra. També pots sacrificar un dels teus atacs quan uses l'acció d'Atacar per a comandar a la bèstia usar l'acció d'Atacar. Si
estàs incapacitat, la bèstia pots usar qualsevol acció que esculli, no només Esquivar.

Si la bèstia ha mort durant l'última hora, pots usar la teva acció per tocar-la i gastar una casella d'encanteri de 1r nivell o major. La bèstia retorna a la vida després de 1 minut amb tots els seus punts vitals restaurats. Quan acabes un descans llarg, pots invocar una bèstia primal diferent. La nova bèstia apareix en un espai no ocupat a 5 u. de tu, i esculls el seu bloc d'estadístiques i aparença. Si ja tens una bèstia d'aquesta característica, s'esfuma quan la nova bèstia apareix. La bèstia també s'esfuma si mors.

**Bèstia de la Terra**
Bèstia mitjana
Classe d'Armadura: 13 + BP (armadura natural)
Punts Vitals: 5 + cinc vegades el teu nivell d'explorador (la bèstia té un nombre de Daus Vitals [d8s] igual al teu nivell d'explorador)
Velocitat: 40 u., escalar 40 u.

| FOR | DES | CON | INT | SAV | CAR |
| ---- | ---- | ---- | ---- | ---- | ---- |
| 14 (+2) | 14 (+2) | 15 (+2) | 8 (−1) | 14 (+2) | 11 (+0) |

Sentits: visió nocturna 60 u., Percepció passiva 12
Llengües: entén les llengües que parles
CR: —
Bonus de Proficiència (BP): és igual al teu bonus
*Característiques*
- Càrrega: Si la bèstia es mou almenys 20 u. recte cap a un objectiu i després li dona amb un atac de *masegar* en el mateix torn, l'objectiu rep un extra ld6 dany tallant. Si l'objectiu és una criatura, ha de superar un salvament de Força contra la teva CD de salvament d'encanteri o ser estirada.
- LLigam Primal: Pots afegir el teu bonus de proficiència a qualsevol control d'habilitat o salvament que faci la bèstia.
*Accions*
- Masegar. Atac d'Arma Cos a Cos: el teu modificador d'atac d'encanteri per donar, rang 5 u., un objectiu. Dany: 1d8 + 2 + BP dany tallant.

**Bèstia del Mar**
Bèstia mitjana
Classe d'Armadura: 13 + BP (armadura natural)
Punts Vitals: 5 + cinc vegades el teu nivell d'explorador (la bèstia té un nombre de Daus Vitals [d8s] igual al teu nivell d'explorador)
Velocitat: 5 u., nedar 60 u.

|FOR|DES|CON|INT|SAV|CAR|
|14 (+2)|14 (+2)|15 (+2)|8 (−1)|14 (+2)|11 (+0)|

Sentits: visió nocturna 60 u., Percepció passiva 12
Llengües: entèn les llengües que parles
CR: —
Bonus de Proficiència (BP): és igual al teu bonus
*Característiques*
- Amfibi: La bèstia pot respirar aire i aigua.
- Lligam Primal: Pots afegir el teu bonus de proficiència a qualsevol control d'habilitat o salvament que faci la bèstia.
*Accions*
- Escomesa Empresonant. Atac d'Arma Cos a Cos: el teu modificador d'atac d'encanteri per donar, rang 5 u., un objectiu. Dany: 1d6 + 2 + BP perforant o dany d'impacte (tu esculls), i l'objectiu és agafat (la CD d'escapar és igual a la teva CD de salvament d'encanteri). Fins que aquesta agafada acabi, la bèstia no pot usar aquest atac en un altre objectiu.

**Bèstia del Cel**
Bèstia Petita
Classe d'Armadura: 13 + BP (armadura natural)
Punts Vitals: 4 + quatre vegades el teu nivell d'explorador (la bèstia té un nombre de Daus Vitals [d6s] igual al teu nivell d'explorador)
Velocitat: 10 u., volar 60 u.

| FOR | DES | CON | INT | SAV | CAR |
| ---- | ---- | ---- | ---- | ---- | ---- |
| 6 (-2) | 16 (+3) | 13 (+1) | 8 (−1) | 14 (+2) | 11 (+0) |

Sentits: visió nocturna 60 u., Percepció passiva 12
Llengües: entèn les llengües que parles
CR: —
Bonus de Proficiència (BP): és igual al teu bonus
*Característiques*
- Sobrevol: La bèstia no provoca atacs d'oportunitat quan vola fora del rang d'un enemic.
- Lligam Primal: Pots afegir el teu bonus de proficiència a qualsevol control d'habilitat o salvament que faci la bèstia.
*Accions*
- Esquinçar. Atac d'Arma Cos a Cos: el teu modificador d'atac d'encanteri per donar, rang 5 u., un objectiu. Dany: 1d4 + 3 + BP tallant.

#### Entrenament Excepcional
Començant al 7è nivell, en qualsevol dels teus torns quan la teva bèstia companya no ataqui, pots usar una acció bonus per odenar-li que usi l'acció d'Esprintar, Retirar-se, o Ajudar en el seu torn. Addicionalment, els atacs de la bèstia ara conten com a màgics pel propòsit de superar resistències i immunitats a atacs i dany no màgic.

#### Fúria Bestial
Començant al 11è nivell, quan ordenes a la teva bèstia companya que usi l'acció d'Atacar, la bèstia pot fer dos atacs, o pot usar l'acció *Multi-atac* si la té.

#### Compartir Encanteris
Començant al 15è nivell, quan conjures un encanteri sobre teu, també pots afectar la teva bèstia companya amb l'encanteri si aquesta està a 30 u. de tu.



### Rodamon Fey

Una mística fey t'envolta, gràcies al do d'un arxifey, la fruita brillant uqe vas menjar d'un arbre parlant, la font màgica on vas nedar, o algun altre esdeveniment propici. Independetment de com vas adquirir la teva màgia fey, ara ets un Rodamon Fey, un explorador que representa tant el regne mortal com el fey. Mentre erres pel multivers, el teu riure joiós il·lumina els cors dels oprimits, i la teva proesa marcial infon terror en els teus enemics, ja que gran és l'alegria dels fey i terrible és la seva fúria.

***Font: Tasha's Cauldron of Everything***


#### Escomeses Terribles
Al 3r nivell, pots potenciar els teus atacs d'arma amb màgia que ataquen la ment, extreta de les fondalades ombrívoles del Feywild. Quan dones a una criatura amb una arma, pots causar un extra 1d4 dany psíquic a l'objectiu, que pot rebre aquest dany extra només una vegada per torn.

El dany extra incrementa a 1d6 quan arribes a 11è nivell en aquesta classe.

#### Màgia de Rodamon Fey
També al 3r nivell, aprens un encanteri addicional quan arribes a certs nivells en aquesta classe, com es mostra a la taula d'Encanteris de Rodamon Fey. Cada encanteri conta com a un encanteri d'explorador per a tu, però no conta contra el nombre d'encanteris d'explorador que coneixes.

**Encanteris de Rodamon Fey**	

| Nivell d'Explorador | Encanteri |
| ---- | ---- |
| 3r | [[Encantar Persona]] |
| 5è | [[Passa Bromosa]] |
| 9è | [[Dissipar Màgia]] |
| 13è | [[Porta Dimensional]] |
| 17è | [[Enganyar]] |

També possess d'una benedicció preternatural d'un aliat fey o un lloc de poder fey. Escull la teva benedicció de la llista de Dons del Feywild següent o determina-la aleatòriament.
- 1. Papallones il·lusòries voleien al teu voltant mentre prens un descans curt o llarg.
- 2. Flors fresques de temporada broten del teu cabell cada alba.
- 3. Olores dèbilment a canyella, lavanda, nou moscada, o una altre herba o espècie recomfortant.
- 4. La teva ombra balla mentre ningú l'està mirant directament.
- 5. Banyes o cornamenta broten del teu cap.
- 6. La teva pell i cabell canvien de color per igualar l'estació a cada alba.

#### Glamur d'Altremon
Addicionalment, al 3r nivell, les teves qualitats fey et donen un encant sobrenatural. Com a conseqüència, quan fas un control de Carisma, guanyes un bonus al control igual al teu modificador de Saviesa (mínim de +1).

Addicionalment, guanyes proficiència en una de les següents perícies escollida per tu: Actuació, Engany, o Persuasió.

#### Gir Captivador
Començant al 7è nivell, la màgia del Feywild guarda la teva ment. Tens avantatge en salvaments contra ser encantat o espantat.

Addicionalment, quan tu o una criatura que puguis veure a 120 u. de tu teniu èxit en un salvament contra ser encantat o espantat, pots usar la teva reacció per forçar a una criatura diferent que puguis veure a 120 u. de tu a fer un salvament de Saviesa contra la teva CD de salvament d'encanteri. Si el salvament falla, l'objectiu és encantat o espantat per tu (tu esculls) per 1 minut. L'objectiu pot repetir el salvament al final de cada un dels seus torns, acabant amb l'efecte sobre si mateix amb un salvament exitós.

#### Reforços Fey
Al 11è nivell, les corts reials del Feywild t'han beneït amb l'assistència d'éssers fey: coneixes l'encanteri [[Invocar Fey]]. No conta contra el nombre d'encanteris d'explorador que coneixes, i pots conjurar-lo sense un component material. També pots conjurar-lo una vegada sense usar una casella d'encanteri, i recuperes la capacitat de fer-ho quan acabes un descans llarg.

Quan comences a conjurar l'encanteri, pots modificar-lo per a que requereixi concentració. Si ho fas, la duració de l'encanteri es torna de 1 minut per aquesta conjuració.

#### Rodamon Bromós
Quan arribes a 15è nivell, pots escapolir-te dins i fora del Feywild per a moure't en un obrir i tancar d'ulls: pots conjurar [[Passa Bromosa]] sense gastar una casella d'encanteri. Pots fer-ho un nombre de cops igual al teu modificador de Saviesa (mínim d'una vegada), i recuperes tots els usos gastats quan acabes un descans llarg.

Addicionalment, quan conjures [[Passa Bromosa]], pots portar juntament amb tu una criatura voluntària que puguis veure a 5 u. de tu. Aquesta criatura es teletransporta a un espai no ocupat escollit per tu a 5 u. del teu espai de destinació.